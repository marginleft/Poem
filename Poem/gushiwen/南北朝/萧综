name : 萧综
introduce : （480—528）南朝梁南兰陵（今江苏常州）人，字世谦。梁武帝次子。武帝天监三年，封豫章王。累迁南徐州刺史、侍中。疑己为齐东昏侯之子，常怀异志。普通六年，北魏军临彭城，武帝令综都督众军，镇于彭城。综率数骑投魏。梁军失帅，大溃。魏以为太尉、丹阳王。改名缵，一作赞，字德文。魏孝庄帝即位，尚帝姊寿阳长公主。出为齐州刺史。大通二年，萧宝夤反于魏，综将赴之，为魏所杀。一说梁将陈庆之至洛，综送书启求还，信未达而庆之败，未几，终于魏。又说尔朱世隆入洛，妻被害，综弃官为僧，病死入山途中。
link : https://so.gushiwen.org/authors/authorvsw_3e13355f4d14A1.aspx

听钟鸣

历历听钟鸣。当知在帝城。西树隐落月。东窗见晓星。雾露朏朏未分明。乌啼哑哑已流声。惊客思。动客情。客思郁纵横。翩翩孤雁何所栖。依依别鹤半夜啼。今岁行已暮。雨雪向凄凄。飞蓬旦夕起。杨柳尚翻低。气郁结。涕滂沱。愁思无所托。强作听钟歌。

悲落叶

悲落叶。联翩下重叠。重叠落且飞。从横去不归。长枝交荫昔何密。黄鸟关关动相失。夕蕊杂凝露。朝花翻乱日。乱春日。起春风。春风春日此时同。一霜两霜犹可当。五晨六旦已飒黄。乍逐惊风举。高下任飘飏。悲落叶。落叶何时还。夙昔共根本。无复一相关。各随灰土去。高枝难重攀。

