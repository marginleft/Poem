name : 萧纪
introduce : （508—553）即梁武陵王。字世询，别字大智。南朝梁武帝第八子。武帝天监十三年封武陵王，历任宁远将军，扬州、益州刺史。太清中，侯景乱，纪不赴援。武帝死，称帝于蜀。武帝太清五年，以讨景为名，率军东下，将图荆陕。至西陵峡，与江陵各军相持。时元帝已即位，求西魏援助，西魏遣军攻蜀，纪未至江陵，后方已失，兵败，为元帝所杀。
link : https://so.gushiwen.org/authors/authorvsw_059f3d0590deA1.aspx

同萧长史看妓

燕姬奏妙舞，郑女发清歌。回羞出曼脸，送态入嚬蛾。宁殊值行雨，讵减见凌波。想君愁日暮，应羡鲁阳戈。

和湘东王夜梦应令诗

昨夜梦君归，贱妾下鸣机。悬知意气薄，不着去时衣。故言如梦里，赖得雁书飞。

晓思诗

晨禽争学啭，朝花乱欲开。炉烟入斗帐，屏风隐镜台。红妆随泪尽，荡子何时回。

明君词

塞外无春色，边城有风霜。谁堪览明镜，持许照红妆。

闺妾寄征人

敛色金星聚，萦悲玉箸流。愿君看海气，忆妾上高楼。

咏鹊

欲避新枝滑，还向故巢飞。今朝听声喜，家信必应归。

