name : 陆琼
introduce : （537—586）南朝陈吴郡吴人，字伯玉。幼聪慧，能诗善弈，号为神童。武帝永定中，州举秀才。文帝天嘉中，以文学累迁尚书殿中郎，深为赏识。宣帝太建中，为给事黄门侍郎，转中庶子，领大著作，撰国史。后主即位，官至吏部尚书。以详练谱牒，号为称职。暮年思避权要，谢病不视事。尚清俭，俸禄尽散宗族。有集。
link : https://so.gushiwen.org/authors/authorvsw_9c706b04784bA1.aspx

梁南吟

临淄佳丽地，年少习名倡。似笑唇朱动，非愁眉翠扬。掩抑随竽转，和柔会瑟张。轻扇屡回指，飞尘亟绕梁。寄言诸葛相，此曲作难忘。

玄圃宴各咏一物须筝诗

三五并时年，二八共来前。今逢泗滨树，定减琴中弦。鹤别霜初紧，乌啼月正悬。

和张湖熟雹诗

惟徵动羽，惟阴胁阳。雨水作沴，凝气为祥。

还台乐

蒲萄四时方醇，琉璃千钟旧宾。夜饮舞忱销烛，朝醒弦促催人。春风秋月恒好，驩醉日月言新。

关山月

边城与明月，俱在关山头。焚烽望别垒，击斗宿危楼。团团婕妤扇，纤纤秦女钩。乡园谁共此，愁人屡益愁。

长相思

长相思。久离别。一罢鸳文绮荐绝。鸿已去。柳堪结。室冷镜疑冰。庭幽花似雪。容貌朝朝改。书字看看灭。

