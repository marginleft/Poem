name : 刘峻
introduce : 刘峻（463—521年），南朝梁学者兼文学家。字孝标，本名法武，平原（今属山东德州平原县）人。以注释刘义庆等编撰的《世说新语》而著闻于世，其《世说新语》注引证丰富，为当时人所重视。而其文章亦擅美当时。《 隋书·经籍志 》著录其诗文集六卷，惜今所传为数有限。刘峻才识过人，著述甚丰，所作诗文颇有发明。其《世说新语注》 征引繁博，考定精审，被视为后世注书之圭臬，至今流传。据《隋志》 所载，刘峻另有《汉书注》 一百四十卷，还 编撰《类苑》一百二十 卷，惜二注均已亡佚。刘峻生平行迹历来不得其详。
link : https://so.gushiwen.org/authors/authorvsw_98e54ed109d2A1.aspx

登郁洲山望海诗

沧潦联霄岫，层领郁巑𡺢。下盘盐海底，上转灵乌翼。滇㴐非可辨，鸿溶信难测。轻尘久弭飞，惊浪终不息。云锦曜石屿，罗绫文水色。

自江州还入石头诗

鼓枻浮大川，延睇洛城观。洛城何郁郁，杳与云霄半。前望苍龙门，斜瞻白鹤馆。槐垂御沟道，柳缀金堤岸。迅马晨风趋，轻舆流水散。高歌梁尘下，縆瑟荆禽乱。我思江海游，曾无朝市玩。忽寄灵台宿，空轸及关叹。仲子入南楚，伯鸾出东汉。何能栖树枝，取毙王孙弹。

始居山营室诗

自昔厌喧嚣，执志好栖息。啸歌弃城市，归来事耕织。凿户窥嶕峣，开轩望崭崱。激水檐前溜，修竹堂阴植。香风鸣紫莺，高梧巢绿翼。泉脉洞杳杳，流波下不极。仿佛玉山隈，想像瑶池侧。夜诵神仙记，旦吸云霞色。将驭六龙舆，行从三鸟食。谁与金门士，抚心论胸臆。

出塞

蓟门秋气清，飞将出长城。绝漠冲风急，交河夜月明。陷敌挫金鼓，摧锋扬旆旌。去去无终极，日暮动边声。

闻道

闻道诗人咏絮烟，清愁欲拂碧云边。莲歌阒寂波如削，兰佩轻寒露渐圆。笔若生花应尽落，扇当长夏已先捐。红颜一去无消息，怅卧东风十二年。

好春

好春只在朱弦里，残蝶空粘紫陌尘。堪恨柳丝作狐媚，生憎霞彩似龙鳞。东山岂有吹笙侣，北市应逢卖饼人。何日罗浮登绝顶，山灵一笑万花新。

也知

也知故辙莽难循，岂有风情忆洧溱。乱眼花枝向人笑，荡胸文字待谁论。腾骧短景终成泪，落漠中年始惜春。尽涤尘襟何处去，深山糜鹿可能驯。

止水周郎先后眼疾戏赠

按拍周郎识指纤，放歌陈子未长髯。碧窗常恨山如剑，红帕何妨目有帘。阮籍对谈宁许白，刘祯平视得无嫌。从今便可焚书砚，好作江头比翼鹣。

秋感四首 其一

高台凉月罢笙歌，寥廓秋宵意若何。紫塞鸿饥忘有弋，银河鹊散怅无窠。自沦湖海风情减，却讶英雄霸术多。青史茫茫愁再读，更阑默对扑灯蛾。

秋感四首 其二

一径萧然带夕曛，小圆秋老叶纷纷。牛衣陋巷寻常见，凤管觚棱杳不闻。剩有悲歌生远籁，漫将白眼看浮云。闲行忽念黄花晚，浊酒寒村夜未醺。

秋感四首 其三

依旧青山几点螺，江楼红树又经过。登临尽是秋风客，一笑还逢春梦婆。大泽云烟鹰眼倦，深宵梁栋鼠牙多。归来不寐听钟漏，白露盈窗鬓欲皤。

秋感四首 其四

年年何事总悲秋，盍向清江侣白鸥。浪迹东南看画卷，行歌天地笑诗囚。举杯浮影忧何在，荷锸寻山死即休。但使相逢倾意气，布衣疑胜舞阳侯。

徐续先生为题拙集次韵奉和

文物宁堪老辈看，十年风雨不胜寒。史无前例唯馀烬，诗有离忧始可观。已似沉沉将偃草，却开淡淡未锄兰。读君玉佩琼琚句，愧乏佳篇感且叹。

甲戌诗人节永正偕守中过江问疾

我诗入集凭君定，岂仅知音共乐哀。病倚东窗曾一快，诗人端午过江来。

刘斯奋见赠长歌次韵

世有文章射雕手，我非其人空对酒。浮白常思椎博浪，悬弧终愧居蓬牖。昨奉新诗快读时，天花灿烂五云驰。清思妙绪如泉涌，得句应嫌八叉迟。丹心炯炯见衷曲，才调纵横不可束。小骥长鸣汗已红，新松作势霜犹绿。停杯猛忆蓝塘道，缥缈飞楼迷海雾。剑履宵寒醉歌频，腰肢心碎霓裳舞。衙役喧呼闹市头，三春骀荡似严秋。弃婴弱母终谁在，挥泪遗民何所投！弱冠我亦投袂起，短兵接战笔阵里。七年驰骤赤旗风，夜夜梦饮珠江水。归来喜比获万囷，往事如烟岂足陈。薄躬行健终无力，闭门惟与黄卷亲。谁云交日浅，情真则已久。何必同怀乃手足，令尊吾师子吾友。高才可使士衡服，早慧能令子安走。白云飞兮不可留，江水深兮浩浩流。路迢迢兮千万里，愿与子兮永同舟！

贺新郎 赠刘斯奋

曾唤清茄起。怎知今、南窗幽独，紫薇香细。宝剑无声霞佩冷，树影苍然满地。堪一笑、臣心如水。忽尔君来驱愁去，又纵谈、野史秋声里。鸡屡唱，月斜坠。离杯多少沧桑意，总难论、恩仇儿女，阴晴醒醉。泪向萧森江头洒，波底珊瑚欲碎。可呼起蛟龙沉睡。何日披襟商草檄，又听风听雨重相对。帆已挂，浪无际。

