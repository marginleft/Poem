name : 褚沄
introduce : 褚沄，字士洋，褚炫子，河南阳翟人。仕梁为曲阿令。历晋安王中录事，正员郎，乌程令。兄游亡，弃县还，为太尉属，延陵令，中书侍郎，太子率更令，御史中丞，湘东王府谘议参军。卒。
link : https://so.gushiwen.org/authors/authorvsw_3193709af337A1.aspx

赋得蝉

避雀乔枝里，飞空华殿曲。天寒响屡嘶，日暮声愈促。繁吟如故尽，长韵还相续。饮露非表清，轻身易知足。

咏柰诗

成都贵素质，酒泉称白丽。红紫夺夏藻，芬芳掩春蕙。映日照新芳，丛林抽晚蒂。谁谓重三珠，终焉竞八桂。不让圜丘中，粲洁华庭际。

赋得蝉诗

避雀芳枝里，飞空华殿曲。天寒响屡嘶，日暮声愈促。繁吟如欲尽，长韵还相续。饮露非表清，轻身易知足。

