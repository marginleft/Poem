name : 庾丹
introduce : 南朝梁人。庾景休子。家饶资产。少有俊才，尝负钱数百万，父怒其无度而不为偿。后朝贤与丹游，父悦，为之偿债。为建康令，坐事流广州。武帝天监时为萧朗记室，以忠谏，被害。
link : https://so.gushiwen.org/authors/authorvsw_c12bb7bcf748A1.aspx

秋闺有望诗

耿耿横天汉，飘飘出岫云。月斜树倒影，风至水回文。已泣机中妇，复悲堂上君。罗襦晓长襞，翠被夜徒薰。空汲银床井，谁缝金缕裙。所思竟不至，持酒清夜分。

夜梦还家诗

归飞梦所忆，共子汲寒浆。铜瓶素丝绠，绮井白银床。雀出丰茸树，虫飞玳瑁梁。离人不相见，争忍对春光。

