name : 贺循
introduce : （260—319）东晋会稽山阴人，字彦先。博洽善属文，尤精礼传，操行高洁，言行进止，必以礼让。举秀才，迁武康令。尝讨石冰，不受功赏。陈敏为乱，以疾辞伪命。乱平，征拜吴国内史。不就。入东晋，屡加征拜，惟为太常而已。与顾荣等拥戴晋元帝。数陈利害，言而必从，为当世儒宗。官至左光禄大夫、开府仪同三司。卒谥穆。
link : https://so.gushiwen.org/authors/authorvsw_feeb7f2f28a6A1.aspx

赋得夹池修竹诗

绿竹影参差，葳蕤带曲池。逢秋叶不落，经寒色讵移。来风韵晚径，集凤动春枝。所欣高蹈客，未待伶伦吹。

赋得庭中有奇树诗

三春节物始芳菲，游丝细草动春晖。香风飘舞花间度，好鸟和鸣枝上飞。临池间竹偏增绿，依阶映雪纷如玉。温室庭前竟不言，鼓吹楼中能作曲。曾闻远别旧难思，攀折会取赠佳期。长条本自堪为带，密叶由来好作帷。星稀汉转月轮明，徘徊夜鹊屡相惊。欲识幽人兰杜径，山窗芳桂复丛生。

