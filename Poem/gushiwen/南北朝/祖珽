name : 祖珽
introduce : 北齐范阳遒人，字孝徵。有文才，善音律，解鲜卑语。起家秘书郎。历事诸帝，屡以贪赃被高欢、高澄杖笞免官。武成帝河清四年，与和士开说帝禅位于太子纬，任秘书监，加仪同三司。谋宰相位，诬奏和士开罪状，后主(高纬)怒，徙光州，囚于地牢而失明。后主天统四年，复被起用为秘书监，累迁侍中、尚书左仆射。迁领军，专主机衡。后主武平四年，被韩长鸾等所谮，解侍中、仆射，出为北徐州刺史。卒于州。
link : https://so.gushiwen.org/authors/authorvsw_cb2ae04dd699A1.aspx

从北征诗

翠旗临塞道，灵鼓出桑乾。祁山敛雰雾，瀚海息波澜。戍亭秋雨急，关门朔气寒。方系单于颈，歌舞入长安。

望海诗

登高临巨壑，不知千万里。云岛相接连，风潮无极已。时看远鸿度，乍见惊鸥起。无待送将归，自然伤客子。

挽歌

昔日驱驷马，谒帝长杨宫。旌悬白云外，骑猎红尘中。今来向漳浦，素盖转悲风。荣华与歌笑，万事尽成空。

