name : 宇文毓
introduce : （534—560）即宇文毓。北周皇帝。代郡武川人，鲜卑族，小名统万突。宇文泰长子。宇文护废孝闵帝宇文觉，迎立毓，称天王。后改称帝，年号武成。以明敏有识量，为宇文护所惮，被毒死。在位三年。庙号世宗。
link : https://so.gushiwen.org/authors/authorvsw_0e820f0cb91aA1.aspx

贻韦居士诗

六爻贞遁世，三辰光少微。颍阳去犹远，沧洲遂不归。风动秋兰佩，香飘莲叶衣。坐石窥仙洞，乘槎下钓矶。岭松千仞直，岩泉百丈飞。聊登平乐观，遥想首阳薇。傥能同四隐，来参余万机。

过旧宫诗

玉烛调秋气，金舆历旧宫。还如过白水，更似入新丰。秋潭渍晚菊，寒井落疏桐。举杯延故老，今闻歌大风。

和王褒咏摘花

玉椀承花落，花落椀中芳。酒浮花不没，花含酒更香。

