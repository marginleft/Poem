name : 徐摛
introduce : （474—551）南朝梁东海郯人，字士秀，一字士缋。幼好学，及长遍览经史，属文好为新变，春坊尽学之，号为宫体。初为晋安王萧纲侍读，及纲为太子，累官至太子左卫率。侯景乱，摛独侍简文帝。简文被幽闭，摛气忿而死。
link : https://so.gushiwen.org/authors/authorvsw_96273862f015A1.aspx

胡无人行

列楹登鲁殿，拥絮拭胡妆。犹将汉闺曲，谁忍奏毡房。遥忆甘泉夜，暗泪断人肠。

咏笔诗

本自灵山出，名因瑞草传。纤端奉积润，弱质散芳烟。直写飞蓬牒，横承落絮篇。一逢提握重，宁忆仲升捐。

咏橘诗

丽树标江浦，结翠似芳兰。焜煌玉衡散，照曜金衣丹。愧以无雕饰，徒然登玉盘。

坏桥诗

匝栏生暗藓，覆板没鱼衣。岸曲斜梁阻，何时香步归。

赋得帘尘诗

朝逐珠胎卷，夜傍玉钩垂。恒教罗袖拂，不分秋风吹。

