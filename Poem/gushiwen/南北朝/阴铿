name : 阴铿
introduce : 阴铿（约511年－约563年），字子坚，武威姑臧（今甘肃武威）人。南北朝时代梁朝、陈朝著名诗人、文学家，其高祖袭迁居南平（在今湖北荆州地区），其父亲子春仕梁，为都督梁、秦二州刺史。铿幼年好学，能诵诗赋，长大后博涉史传，尤善五言诗，为当时所重，仕梁官湘东王萧绎法曹参军；入陈为始兴王陈伯茂府中录事参军，以文才为陈文帝所赞赏，累迁晋陵太守、员外、散骑常侍。约在陈文帝天嘉末年去世。阴铿的艺术风格同何逊相似，后人并称为“阴何”。
link : https://so.gushiwen.org/authors/authorvsw_76123d97025fA1.aspx

晚出新亭

大江一浩荡，离悲足几重。潮落犹如盖，云昏不作峰。远戍唯闻鼓，寒山但见松。九十方称半，归途讵有踪。

雪里梅花诗

春近寒虽转，梅舒雪尚飘。从风还共落，照日不俱销。叶开随足影，花多助重条。今来渐异昨，向晚判胜朝。

渡青草湖

洞庭春溜满，平湖锦帆张。沅水桃花色，湘流杜若香。穴去茅山近，江连巫峡长。带天澄迥碧，映日动浮光。行舟逗远树，度鸟息危樯。滔滔不可测，一苇讵能航？

江津送刘光禄不及

依然临江渚，长望倚河津。鼓声随听绝，帆势与云邻。泊处空余鸟，离亭已散人。林寒正下叶，钓晚欲收纶。如何相背远，江汉与城闉。

蜀道难

王尊奉汉朝。灵关不惮遥。高岷长有雪。阴栈屡经烧。轮摧九折路。骑阻七星桥。蜀道难如此。功名讵可要。

和傅郎岁暮还湘洲诗

苍落岁欲晚。辛苦客方行。大江静犹浪。扁舟独且征。棠枯绛叶尽。芦冻白花轻。戍人寒不望。沙禽逈未惊。湘波各深浅。空轸念归情。

渡岸桥诗

画桥长且曲。傍险复凭流。写虹晴尚饮。图星昼不收。跨波连断岸。接路上危楼。栏高荷不及。池清影自浮。何必横南渡。方复似牵牛。

游始兴道馆诗

紫台高不极。清溪千仞余。坛边逢药铫。洞里阅仙书。庭舞经乘鹤。池游被控鱼。稍昏蕙叶敛。欲暝槿花疎。徒教斧柯烂。会自不凌虚。

开善寺诗

鹫岭春光遍。王城野望通。登临情不极。萧散趣无穷。莺随入户树。花逐下山风。栋里归云白。牕外落晖红。古石何年卧。枯树几春空。淹留惜未及。幽桂在芳丛。

罢故章县诗

秩满三秋暮。舟虚一水滨。漫漫遵归道。凄凄对别津。晨风下散叶。歧路起飞尘。长岑旧知远。莱芜本自贫。被里恒容吏。正朝不系民。惟当有一犊。留持赠后人。

闲居对雨诗

四溟飞旦雨。三径绝来游。震位雷声发。离宫电影浮。山云遥似带。庭叶近成舟。茅檐下乱滴。石窦引环流。寄言一高士。如何麦不收。

闲居对雨诗

苹藻降灵祗。聪明谅在斯。触石朝云起。从星夜月离。八川奔巨壑。万顷溢澄陂。绿野含膏润。青山带濯枝。嘉禾方合颖。秀麦已分歧。寄语纷纶学。持笔讵必知。

行经古墓诗

偃松将古墓。年代理当深。表柱应堪烛。碑书欲有金。逈坟由路毁。荒隧受田侵。霏霏野雾合。昏昏陇日沉。悬剑今何在。风杨空自吟。

和樊晋陵伤妾诗

画梁朝日尽。芳树落花辞。忽以千金笑。长作九泉悲。镜前尘剧粉。机上网多丝。户余双入燕。床有一空帷。名香不可得。何见返魂时。

和侯司空登楼望乡诗

怀土临霞观。思归想石门。瞻云望鸟道。对柳忆家园。寒田获里静。野日烧中昏。信美今何益。伤心自有源。

登武昌岸望诗

游人试历览。旧迹已丘墟。巴水萦非字。楚山断类书。荒城高仞落。古柳细条疎。烟芜遂若此。当不为能居。

晚泊五洲诗

客行逢日暮。结缆晚洲中。戍楼因嵁险。村路入江穷。水随云度黑。山带日归红。遥怜一柱观。欲轻千里风。

赋咏得神仙诗

罗浮银是殿。瀛洲玉作堂。朝游云暂起。夕饵菊恒香。聊持履成燕。戏以石为羊。洪厓与松子。乘羽就周王。

游巴陵空寺诗

日宫朝绝磬。月殿夕无扉。网交双树叶。轮断七灯辉。香尽奁犹馥。幡尘画渐微。借问将何见。风气动天衣。

秋闺怨诗

独眠虽已惯。秋来只自愁。火笼恒暖脚。行障镇床头。眉含黛俱敛。啼将粉共流。谁能无别恨。唯守一空楼。

南征闺怨诗

湘水旧言深。征客理难寻。独愁无处道。长悲不自禁。逢人憎解佩。从来懒听音。唯当有夜鹊。南飞似妾心。

侯司空宅咏妓诗

佳人遍绮席。妙曲动鹍弦。楼似阳台上。池如洛水边。莺啼歌扇后。花落舞衫前。翠柳将斜日。俱照晚妆鲜。

经丰城剑池诗

清池自湛澹。神剑久迁移。无复连星气。空余似月池。夹筱澄深渌。含风结细漪。唯有莲花蕚。还想匣中雌。

西游咸阳中诗

上林春色满。咸阳游侠多。城斗疑连汉。桥星象跨河。影里看飞毂。尘前听远珂。还家何意晚。无处不经过。

观钓诗

澄江息晚浪。钓侣枻轻舟。丝垂遥溅水。饵下暗通流。歌声时断续。檝影乍横浮。寄言濯缨者。沧浪终滞游。

咏石诗

天汉支机罢。仙岭博棊余。零陵旧是燕。昆池本学鱼。云移莲势出。苔驳锦纹疏。还当榖城下。别自解兵书。

侍宴赋得夹池竹诗

夹池一丛竹。垂翠不惊寒。叶酝宜城酒。皮裁薛县冠。湘川染别泪。衡岭拂仙坛。欲见葳蕤色。当来菟苑看。

奉送始兴王诗

良守别承明。枉道暂逢迎。去帆收锦{糹乍}。归骑指兰城。纷糺连山暗。潺湲派水清。桂晚花方白。莲秋叶始轻。背飞伤客念。临歧悯圣情。分风不得远。何由送上征。

咏鹤

依池屡独舞。对影或孤鸣。乍动轩墀步。时转入琴声。

和傅郎岁暮还湘州诗

苍茫岁欲晚，辛苦客方行。大江静犹浪，扁舟独且征。棠枯绛叶尽，芦冻白花轻。戍人寒不望，沙禽迥未惊。湘波各深浅，空轸念归情。

闲居对雨诗

蘋藻降灵祗，聪明谅在斯。触石朝云起，从星夜月离。八川奔巨壑，万顷溢澄陂。绿野含膏润，青山带濯枝。嘉禾方合颖，秀麦已分歧。寄语纷纶学，持笔讵必知。

游巴陵空寺诗

独眠虽已惯，秋来只自愁。火笼恒煖脚，行障镇床头。眉含黛俱敛，啼将粉共流。谁能无别恨，唯守一空楼。

五洲夜发诗

夜江雾里阔，新月迥中明。溜船惟识火，惊凫但听声。劳者时歌榜，愁人数问更。

广陵岸送北使诗

行人引去节。送客{舟羲}归舻。即是观涛处。仍为郊赠衢。汀洲浪已息。邗江路不纡。亭嘶背枥马。樯啭向风乌。海上春云杂。天际晚帆孤。离舟对零雨。别渚望飞凫。定知能下泪。非但一杨朱。

五洲夜发

夜江雾里阔，新月迥中明。溜船惟识火，惊凫但听声。劳者时歌榜，愁人数问更。

新成安乐宫

新宫实壮哉。云里望楼台。迢递翔鹍仰。连翩贺燕来。重櫩寒雾宿。丹井夏莲开。砌石披新锦。梁花画早梅。欲知安乐盛。歌管杂尘埃。

班婕妤怨

柏梁新宠盛。长信昔恩倾。谁谓诗书巧。翻为歌舞轻。花月分牕进。迨草共阶生。接泪衫前满。单瞑梦里惊。可惜逢秋扇。何用合欢名。

和登百花亭怀荆楚诗

江陵一柱观。浔阳千里潮。风烟望似接。川路恨成遥。落花轻未下。飞丝断易飘。藤长还依格。荷生不避桥。阳台可忆处。唯有暮将朝。

