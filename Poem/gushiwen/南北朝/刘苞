name : 刘苞
introduce : （482—511）南朝梁彭城人，字孝尝。幼年丧父，至孝。初为司徒法曹行参军，历官至太子太傅丞、南徐州治中。以公事免。梁武帝天监中为太子洗马，掌书记。居官有能名，性和直，与人交，面折其非，退称其美。与从兄刘孝绰、从弟刘孺并以文藻著称。
link : https://so.gushiwen.org/authors/authorvsw_dc0a659ff894A1.aspx

九日侍宴乐游苑正阳堂诗

六郡良家子，幽并游侠儿。立乘争钦羽，侧骑竞纷驰。鸣珂饰华眊，金鞍映玉羁。膳羞殚海陆，和齐视秋宜。云飞雅琴奏，风起洞箫吹。曲终高宴罢，景落树阴移。微薄承嘉惠，饮德良不赀。取效绩无纪，感恩心自知。

望夕雨诗

崇朝构行雨，薄晚屯密云。缘阶起素沫，竟水散圆文。河柳低未举，山桃落已芬。清樽义不荐，淹留遂待君。

