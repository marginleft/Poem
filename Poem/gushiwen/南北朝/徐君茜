name : 徐君茜
introduce : 南朝梁东海郯人，字怀简。徐孝嗣孙。幼聪朗好学，及长，善弦歌，为梁湘东王镇西咨议参军。好声色，侍妾数十，皆佩金翠，曳罗绮。常载妓游览，荆楚山川，靡不登践。辩于辞令，有轻艳之才，作新声巧变，人多讽习。卒官。
link : https://so.gushiwen.org/authors/authorvsw_59337bc9c026A1.aspx

初春携内人行戏诗

梳饰多今世，衣著一时新。草短犹通屣，梅香渐着人。树斜牵锦帔，风横入红纶。满酌兰英酒，对此得娱神。

共内人夜坐守岁诗

欢多情未极，赏至莫停杯。酒中喜桃子，粽里觅杨梅。帘开风入帐，烛尽炭成灰。勿疑鬓钗重，为待晓光催。

别义阳郡二首 其一

翔凤楼。遥望与云浮。歌声临树出。舞影入江流。叶落看村近。天高应向秋。

别义阳郡二首 其二

饰面亭。妆成更点星。颊上红疑浅。眉心黛不青。故留残粉絮。挂看箔帘钉。

