name : 伏知道
introduce : 南朝陈诗人。平昌安丘（今属山东）人。当与伏知命为兄弟。生卒年不详。存《从军五更转》五首，见《艺为类聚》，《乐府诗集》；又《咏人聘妾忍逐琴心诗》、《赋得招隐》皆见《艺为类聚》。
link : https://so.gushiwen.org/authors/authorvsw_6c7696c70501A1.aspx

从军五更转五首 其一

一更刁斗鸣，校尉逴连城。遥闻射雕骑，悬惮将军名。

从军五更转五首 其二

二更愁未央，高城寒夜长。试将弓学月，聊持剑比霜。

从军五更转五首 其三

三更夜警新，横吹独吟春。强听梅花落，误忆柳园人。

从军五更转五首 其四

四更星汉低，落月与云齐。依稀北风里，胡笳杂马嘶。

从军五更转五首 其五

五更催送筹，晓色映山头。城乌初起堞，更人悄下楼。

咏人聘妾仍逐琴心诗

春色转相催，佳人心自回。长卿琴已弄，秦嘉书未来。挂冠易分绶，荐枕缺因媒。染香风即度，登垣花正开。贞楼若高下，如何上阳台。

赋得招隐

招隐访仙楹，丘中琴正鸣。桂丛侵石路，桃花隔世情。薄暮安车近，林喧山鸟惊。

