name : 宗懔
introduce : （约500—约563）北周人，原籍南阳涅阳，八世后，子孙移居江陵，字元懔。少聪敏好学，乡里号为“童子学士”。梁武帝普通中，为湘东王萧绎兼记室，转刑狱，仍掌书记。历临汝、建成、广晋等令。萧绎镇荆州，为别驾。及萧绎(元帝)即位，以为尚书郎，封信安县侯。累迁吏部尚书。元帝承圣三年，江陵没，入北周。孝闵帝拜为车骑大将军、仪同三司。明帝即位，与王褒等在麟趾殿刊定群书。有《荆楚岁时记》及文集。
link : https://so.gushiwen.org/authors/authorvsw_7107b85db13cA1.aspx

和岁首寒望诗

旅骑出平原，钲铙遍野喧。接里开都邑，连车驻小门。稻车回故坞，猎马转新村。古碑空戴石，山龛未上幡。所言春不至，未有桃花源。

早春诗

昨暝春风起，今朝春气来。莺鸣一两啭，花树数重开。散粉成初蝶，剪彩作新梅。游客伤千里，无暇上高台。

春望诗

日暮春台望，徙倚爱馀光。都尉新移枣，司空始种杨。一枝犹桂馥，十步有兰香。望望无萱草，忘忧竟不忘。

麟趾殿咏新井诗

当为醴泉出，先令浪井开。铜新九龙殿，石胜凌云台。

