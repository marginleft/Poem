name : 卢询祖
introduce : 北齐范阳涿人，卢恭道子。袭祖爵大夏男。文辞华美，下笔立成。举秀才。文宣帝天保末，出为筑长城子使。自负其才，好臧否人物，众共嫉之。后颇折节。历太子舍人、司徒记室，卒官。
link : https://so.gushiwen.org/authors/authorvsw_ba4c68e0728fA1.aspx

赵郡王配郑氏挽词

君王盛海内，伉俪尽寰中。女仪掩郑国，嫔容映赵宫。春艳桃花林，秋度桂枝风。遂使丛台夜，明月满床空。

中妇织流黄

别人心已怨，愁空日复斜。然香望韩寿，磨镜待秦嘉。残丝愁绩烂，馀织恐缣赊。支机一片石，缓转独轮车。下帘还忆月，挑灯更惜花。似天河上景，春时织女家。

