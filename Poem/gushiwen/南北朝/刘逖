name : 刘逖
introduce : （525—573）北齐彭城丛亭里人，字子长。善戏谑，工诗咏。高澄以为永安公浚开府行参军。孝昭帝皇建初除太子洗马。从武成帝赴晋阳，谄附和士开，授中书侍郎，入典机密。官至散骑常侍。与崔季舒等同时被杀。
link : https://so.gushiwen.org/authors/authorvsw_d63d6dc9cbdeA1.aspx

对雨诗

重轮宵犯毕，行雨旦浮空。细落疑含雾，斜飞觉带风。湿槐仍足绿，沾桃更上红。无由似玄豹，纵意坐山中。

秋朝野望诗

驻车凭险岸，飞盖历平湖。菊寒花稍发，莲秋叶渐枯。向浦低行雁，排空转噪乌。若将君共赏，何处减城隅。

浴温汤泉诗

骊岫犹怀土，新丰尚有家。神井堪消疹，温泉足荡邪。紫苔生石岸，黄沫拥金沙。振衣殊未已，翻能停使车。

清歌发诗

扇中通曼脸，曲里奏阳春。久应迷座客，何啻起梁尘。

