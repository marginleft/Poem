name : 萧道成
introduce : 齐高帝萧道成（427年―482年），字绍伯，小名斗将，汉族，齐朝开国皇帝，在位四年。《南齐书·高帝纪》载，齐高帝萧道成乃“汉相萧何二十四世孙”。先世居东海兰陵（今山东省苍山县兰陵镇）。《南齐书·武帝本纪》载：高祖萧整于东晋初过江，寓晋陵武进（今常州市新北区孟河镇万绥村），晋于此地侨置兰陵郡，称南兰陵，故萧氏遂为南兰陵（今常州）人。少从名儒雷次宗受业，治《礼》及《左氏春秋》。仕宋，初为左军中兵参军，后领偏军征仇池，进军距长安八十里，以兵少，又闻宋文帝崩，乃还。
link : https://so.gushiwen.org/authors/authorvsw_989dd84f03deA1.aspx

群鹤咏

八风儛遥翮，九野弄清音。一摧云间志，为君苑中禽。

塞客吟

宝纬紊宗。神经越序。德晦河晋。力宣江楚。云雷兆壮。天山繇武。直发指河关。凝精越汉渚。秋风起。塞草衰。雕鸿思。边马悲。平原千里顾。但见转蓬飞。星严海净。月彻河明。清辉映幕。素液凝庭。金笳夜厉。羽轊晨征。斡晴潭而怅泗。枻松洲而悼情。兰涵风而泻艳。菊笼泉而散英。曲绕首燕之叹。吹轸绝越之声。欷园琴之孤弄。想庭藿之馀馨。青关望断。白日西斜。恬源靓雾。垄首晖霞。戒旋鹢。跃还波。情绵绵而方远。思袅袅而遂多。粤击秦中之筑。因为塞上之歌。歌曰：朝发兮江泉。日夕兮陵山。惊飙兮瀄汨。淮流兮潺湲。胡埃兮云聚。楚旆兮星悬。愁墉兮思宇。恻怆兮何言。定环中之逸鉴。审雕陵之迷泉。悟樊笼之或累。怅遐心以栖玄。

群鹤咏

八风舞遥翮，九野弄清音。一摧云间志，为君苑中禽。

