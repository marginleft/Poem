name : 释宝月
introduce : 释宝月，南朝萧齐时期诗僧。生卒时间及生平不详。俗姓康，一说姓庾，胡人后裔，善解音律，颇有文名。《先秦汉魏晋南北朝诗》辑得其诗五首。
link : https://so.gushiwen.org/authors/authorvsw_64936268515bA1.aspx

行路难

君不见孤雁关外发，酸嘶度扬越。空城客子心肠断，幽闺思妇气欲绝。凝霜夜下拂罗衣，浮云中断开明月。夜夜遥遥徒相思，年年望望情不歇。寄我匣中青铜镜，倩人为君除白发。行路难，行路难，夜闻南城汉使度，使我流泪忆长安！

估客乐四首

郎作十里行，侬作九里送。拔侬头上钗，与郎资路用。
有信数寄书，无信心相忆。莫作瓶落井，一去无消息。
大艑珂峨头，何处发扬州。借问艑上郎，见侬所欢不？
初发扬州时，船出平津泊。五两如竹林，何处相寻博。

估客乐 其一

大艑珂峨头，何处发扬州。借问艑上郎，见侬所欢不。

