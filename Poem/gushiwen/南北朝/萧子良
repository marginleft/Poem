name : 萧子良
introduce : （460—494）南朝齐南兰陵人，字云英。齐武帝子。初仕宋为宁朔将军。入齐，封竟陵郡王。武帝时历司徒、侍中、扬州刺史、中书监。郁林王即位，进位太傅。恐其夺帝位，虽加殊礼而深忌之，不久病死。曾启陈请原除逋租，宽刑息役。居鸡笼山西邸，延揽学士，抄《五经》、百家，撰《四部要略》。笃信佛教，数于邸园营斋戒，大集朝臣众僧。主神不灭说，与范缜论辩。今存《南齐竟陵王集》辑本。
link : https://so.gushiwen.org/authors/authorvsw_93e8df68b0dbA1.aspx

游后园

托性本禽鱼，栖情闲物外。萝径转连绵，松轩方杳蔼。丘壑每淹留，风云多赏会。

行宅诗

访宇北山阿，卜居西野外。幼赏悦禽鱼，早性羡蓬艾。

登山望雷居士精舍同沈右卫过刘先生墓下作诗

汉陵淹馆芜，晋殄洙风缺。五都声论空，三河文义绝。兴礼迈前英，谈玄逾往哲。明情日夜深，徽音岁时灭。垣井总已平，烟云从容裔。尔叹牛山悲，我悼惊川逝。

后湖放生诗

释焚曾林下，解细平湖边。迅翮抟清汉，轻鳞浮紫涧。

九日侍宴诗

月展风转，层台气寒。高云敛色，遥露已团。式诏司警，言戾秋峦。轻觞时荐，落英可餐。

侍皇太子释奠宴诗

霜轻流日，风送夕云。雕檐结彩，绮井生文。四琏合旨，八簋舒芬。

