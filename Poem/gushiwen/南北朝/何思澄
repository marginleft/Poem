name : 何思澄
introduce : 南朝梁东海郯人，字元静。何敬叔子。起家南康王侍郎，武帝天监十五年，太子詹事徐勉举为学士，参撰《遍略》，迁治书侍御史。工文辞，所作《游庐山诗》，沈约大为赞赏。与何逊、何子朗并称“东海三何”。年五十四卒于武陵王中录事参军。
link : https://so.gushiwen.org/authors/authorvsw_e057ef64e62dA1.aspx

奉和湘东王教班婕妤诗

寂寂长信晚，雀声喧洞房。蜘蛛网高阁，驳藓被长廊。虚殿帘帷静，闲阶花蕊香。悠悠视日暮，还复守空床。

拟古诗

洛浦疑回雪，巫山似旦云。倾城今始见，倾国昔曾闻。媚眼随羞合，丹唇逐笑分。风卷蒲萄带，日照石榴裙。自有狂夫在，空持劳使君。

