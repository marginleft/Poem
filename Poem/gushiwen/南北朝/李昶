name : 李昶
introduce : （516—565）北周顿丘临黄人，小名那。李彪孙。幼能属文，谒宇文泰，泰奇之，令入太学。后累官黄门侍郎，封临黄县伯。甚为宇文泰信任，兵马处分，专以委之，诏册文笔，皆昶所作。武帝时官御正中大夫，进爵为公，出为昌州刺史。
link : https://so.gushiwen.org/authors/authorvsw_87620aab73e5A1.aspx

陪驾幸终南山诗

尧盖临河颍，汉跸践华嵩。日旗回北凤，星旆转南鸿。青云过宣曲，先驱背射熊。金桴拂泉底，玉琯吹云中。古辙称难极，新途或易穷。烟生山欲尽，潭净水恒空。交松上连雾，修竹下来风。仙才道无别，灵气法能同。东枣羞朝座，西桃献夜宫。诏令王子晋，出对浮丘公。

奉和重适阳关

衔悲向玉关，垂泪上瑶台。舞阁悬新网，歌梁积故埃。紫庭生绿草，丹墀染碧苔。金扉昼常掩，珠帘夜暗开。方池含水思，芳树结风哀。行雨归将绝，朝云去不回。独有西陵上，松声薄暮来。

