name : 邹浩
introduce : 邹浩（1060—1111）字志完，遇赦归里后于周线巷住处辟一园名“道乡”，故自号道乡居士，常州晋陵（今江苏常州）人。生于宋仁宗嘉祐五年，卒於徽宗政和元年，年五十二岁。元丰五年（1082）进士，调扬州颍昌府教授。吕公著、范纯仁为郡守，皆礼遇之。哲宗朝，为右正言，累上疏言事。章惇独相用事，浩露章数其不忠，因削官，羁管新州。徽宗立，复为右正言，累迁兵部侍郎两谪岭表，复直龙图阁。卒谥忠，学者称道乡先生。浩著《道乡集》四十卷，《四库总目》传于世。
link : https://so.gushiwen.org/authors/authorvsw_5239fbcdda68A1.aspx

咏路

赤路如龙蛇，不知几千丈。出没山水间，一下复一上。伊予独何为，与之同俯仰？

跋漳浦李大忠微叔所藏书画尾

岭表归来饭不足，负郭有田金未赎。何当卖剑成此谋，耕遍雨余春雨绿。

白龙洞

洞门寂寂昼常阴，谁识行天济物心。金翅影沉超永劫，玉毫光现契圆音。滂沱普润三千界，叆叇浓兴一万寻。天子六龙方在御，不应头角閟幽深。

班超

功名从古病难成，况作天西绝域行。纵有平陵同落落，其如卫候尚营营。杀妻吴起终遭逐，上疏鸿卿不免刑。定远独能逢圣主，千年万岁蔼嘉声。

磅大受赴选天官

元佑真人初御天，四门穆穆来忠言。阆风学士望朝野，即日赐环司谏垣。当时同列继登用，独先朝露归九原。位不酬身在孙子，嶷嶷诸子声名喧。叔也纵横五经内，娱目未始窥家园。苟闻某所有贤者，弊车趼仆从之奔。甘陵南北正分党，攘臂其间无怨恩。未见其止见其进，会须一反映收乾坤。素冠俛首琴复御，鹏飞九万方化鲲。于今怙恃只明主，肯与世俗均寒暄。旦年妙笔三千牍，矧已恸哭论元元。

别零陵

零陵讵中邦，道阻五千里。我以放逐来，本非心乐只。身止高山巅，忽忽弥半祀。人情久自亲。况复多可喜。坐使故乡念，如火沃之水。罪大不得留，今兹动行李。昭州虽岭南，流寓盖均耳。倘未还庭闱，在彼犹在此。胡然当作离，耿耿殊不已。物我要兼忘，咄哉从此始。

别由正

许汝相望无百里，政声文誉益惊人。岂知今日俱长路，重慰平生仰后尘。云澹京黄书鹄举，风回汉水白鸥驯。归来有约天从否，准拟冥行细问津。

别昭平

江山本无情，别去亦何语。向来爽气中，食息三月许。平非吾所求，去非吾所御。回首谢江山，吾今若轻举。

冰韵端夫闻江北水磨

万事根本安装难明，声之所发由声声。不有智者抉其□，直如宝剑埋丰城。风生风济孰嘘吸，制作解成琴与筝。矧兹江汉泻荆楚，含桃初熟飞流莺。波涛暗逐岁月长，激激滩际春雷谹。白沙湖边更湍急，五磨因缘资养生。城中鞭驴喘欲死，亦或人劳僵自横。借令麦破面浮玉，青蝇遽集争营营。乃知此策最长利，朱墨岂复嗤南荣。天轮地轴骇夜，彷佛飓扇吹苍瀛。游江夫人俨然坐，蛟龙不动如石鲸。只应神物亦持护，我辈何妨双耳清。

柄生日

南极星中见老人，禅光垂照喜生春。身如龟鹤心如石，进德功夫常日新。

病卧读书

山为屏障草为裀，黄犊群中早奋身。骨立诗书亦何有，不如参取坐忘人。

伯和见过

参军跋马瘴江滨，一笑相逢意转亲。偶复面论前日事，恍疑身是隔生人。风随玉尘倾新盖，暑避冰姿返旧轮。八桂森森照归路，为君留饮判经旬。

参寥示简元规诗用其韵寄之

千岩万壑久青天，一钵新从淮上旋。昨日浮云今止水，谁知庵内更无边。

参寥示简元规诗用其韵寄之

人间何向不盐梅，江海元从蚁穴开。列戟门庭扫踪迹，只应飞矢亦潜来。

岑老书云远老法堂上草深一丈矣

建隆无复旧行踪，石塔开堂得远公。衣挂六铢收法界，草深一丈见家见。也知是汝远狮子，不分饶他岑大虫。何日扬州船子去，木兰花里问真空。

嘲仲益

低帘廕茅竹，陋如野人居。夫子莞尔笑，曰此真吾庐。庭前郁乔木，庭后犹榛芜。芟削随手净，春兰殖扶疏。光影动窗几，馨香袭文书。皎然纫佩心，邂逅同三闾。尔来基构新，百事凌往初。突兀焕华屋，茅竹扫莫余。双楠庭之珍，斩伐殊荣枯。要知碧油幢，特立当阶除。念念人勋业，不与蓬荜俱。兰虽不生门，安能逭诛锄。剖琴如剖薪，烹鹤如烹鱼。珠玉抵飞鸟，镈钟委洪炉。逝矣覆辙存，来车犹此涂。尚欲取修竹，永以娱朝晡。问竹竹无言，冷风一虚徐。

陈满堂

满堂当日亦飞升，金笋无根不复生。惟有明皇留辇处，至今云雾半山横。

陈莹中画像赞

凤阁鸾台何许，天涯地角周游。此老老而益壮，超然一段风流。

陈莹中画像赞

了了了陧非了，非非非处何非。要识此翁端的，试看笔下形仪。

再宿南堂分韵得星字

夕云不成雨，冉冉东南征。凉月挂河汉，鲜风起阶庭。蛩韵响新织，萤光驶流星。谁知亦有念，夙驾在青冥。

勉毕元明

男儿数偶奇，不必苦嗟咨。颜子犹箪食，庄生亦布衣。百年容易老，万卷卒难窥。致力宜为者，腾骧自有时。

谢罗朝奉惠柏栽

惠我柏虽小，观君意实深。欲令儒服者，同此岁寒心。月映庭雕玉，风来韵响金。公车已驰节，不及待清阴。

次韵钱𡵒雪中

六出飞琼玖，云愁正腊天。寒声生密竹，爽气彻纯绵。故苑风初静，重楼月向圆。何当酬此景，蘸甲引金船。

倒用前韵

我有一张琴，穷高更极深。瓠巴那解鼓，师旷杳难寻。寂寂三冬夜，悠悠万古心。衣冠遍天宇，谁为作知音。

閒轩

结构俯危城，公馀杖履轻。事随尘自远，心与水长清。隐几鱼方乐，开窗雨乍晴。憧憧渡头客，谁会此时情。

送王裘仲侍亲赴阙

置榻初相得，膏车忽起行。秋风无限事，麦酒不胜情。原宪何曾病，丘明竟有声。从容湖上语，他日看功成。

登楼

荜门真蚁穴，旷快一登楼。天地投双睫，诗书落九州。栏杆元诘曲，日脚更迟留。借问同来客，能同此意不。

听泉

天中悬日月，激激正鸣泉。洗耳岂吾事，披襟聊石边。焦桐无杂弄，佩玉有群仙。欲识偃溪语，于今蹄与筌。

追凉

三伏流金石，端居若探汤。古松摇落照，芒履促追凉。天壤知谁似，形骸亦自忘。何须北窗下，始解到羲皇。

椹涧马铺壁间有黄元明诗因次其韵

武当在何许，漠漠西南天。雷电正多事，道途如去年。参差挥麈约，妨废把书眠。破我征鞍恨，清诗犹灿然。

怀襄阳

寄迹襄阳北，无因吊古人。卧龙应索寞，堕泪想鳞皴。不作庞公客，空回徐庶身。风流终自若，他日引车轮。

次韵先生湖上有作

霜落西陂晚，追携物外欢。孤芳迎日动，轻浪逐莲乾。鱼计从来审，鸥盟未易寒。谁知少陵老，爱客似苏端。

次韵陈君益见寄

冉冉岁云暮，泠然流水心。他邦勤短策，今日慰孤斟。竹韵凌风远，花光受月侵。毫端落珠琲，三复故情深。

次韵罗正之朝散到临颍见寄

何事委天数，平生嗤李寻。同时得君子，如古惜分阴。白发日非故，黄花秋似深。谁知千里驾，中有岁寒心。

代书招德符

北风鸣四野，饥鸟下黄昏。寒烛照无寐，孤怀谁与论。伊予赋招隐，抚事倍销魂。莫使衡门下，朝来独负暄。

仲弓见访同过叔原

幕天云不动，庭竹晚生寒。好事倏假盖，拥炉聊整冠。香煤团薄雾，松麈落惊湍。思逸何当尽，邻家有谢安。

次韵仲孺用前韵寄世美二首 其一

雪霁高阳里，欣欣春意深。旧游还入眼，何处复挥金。尘表谁南北，杯中失古今。重怜非土木，犹自一沉吟。

次韵仲孺用前韵寄世美二首 其二

天宇梅边静，春光破蚁封。岭云犹过雁，冰浪欲飞龙。玉镫随新约，茅檐祗故容。何当卷书去，相与豁尘胸。

次韵文仲落梅

前引苍龙驾，人间春欲光。遽先鸿灭影，应误蝶寻香。何事雪霜际，不随松桧长。无言倚晴日，酌水与君尝。

雪中怀述之

不为梁园赋，因辞颍水滨。谁知遇风雪，孤坐耿阳春。问路无来辙，携筇匪旧邻。从君一樽酒，犹喜有诗人。

代者不以时至失仲孺同行之约怆然作此

平日莼鲈计，犹随黄犊留。苏君验前语，裴子但孤舟。隋柳薰风岸，淮山霁月楼。故应今好在，为我一回头。

次韵君表送仲弓回有作

北野阴成幄，崇朝得暂休。班荆无浊酒，交辔有清流。风絮閒相逐，晴丝懒自游。吾行亦朝夕，未拟问功裘。

次韵龙阳孔方平秋居见怀

黄落龙山暮，天高霁色澄。栖岩方自若，吾子亦难能。家学潜东国，时文斥茂陵。遥知见怀处，诗就耿寒灯。

次王彦鲁韵呈仲弓

城南兼吏隐，草树水中央。飞鸟有时到，惊尘无处扬。留春供燕集，落日借辉光。一自乌衣后，风流知几王。

喜雨

不雨人忧旱，晨兴忽沛然。早禾欣长王，炎瘴敢留连。气象还丰岁，歌谣动乐川。皇恩亦如此，特放我归田。

将归先寄道乡

自作中都吏，道乡难更居。今予返田里，就尔乐琴书。闭户温生席，开窗凉满裾。年来通物理，得计在渊鱼。

川涨

昨朝清露石，今日涨汀湾。翕受无边水，流来有众山。鱼龙随浪跃，鸥鹭掠波还。因念盈虚数，高楼一破颜。

晚步

缓步随山径，横前得野塘。倚风荷展玉，带日鹭翘霜。雾敛都无瘴，天晴却自凉。支筇惬新兴，疑已到江乡。

追凉晚步邂逅张云卿王文辅王子正三进士同行

巷僻门多掩，鸡豚散不收。后先携众士，笑语入汀洲。太尉庙前面，冠芝亭上头。旷然无障碍，谁羡尔公侯。

闻仲殊长老化去甚异

逆行天莫测，雉作渎中经。沤灭风前质，莲开火后形。钵盂残蜜白，炉灶冷烟清。空有谁家曲，人间得细听。

纪梦

玉色照清都，孤臣亦侍书。叨蒙一笔赐，恩似五年初。窜逐虽云远，精诚自不疏。皇心定垂恻，行获奉安舆。

客惠团茶

久矣去清班，无因预匪颁。殊方得高义，使我失愁颜。月满浮云散，龙飞瑞气还。炎氛自辟易，归路见乡关。

寄霞老

闻说高山寺，崇宁赐额新。长为祝圣地，无复寓居人。佛殿焚修肃，僧窗挂搭频。西来祖师意，从此出埃尘。

思聊斋

頖宫聊尔耳，卒岁亦优游。昔已腾佳誉，今应属胜流。竹声锵密雪，桂影弄高秋。为尔犹牵思，天涯一转头。

龙兴观有感

自罢龙兴节，人间几岁穷。偶观尘榜暗，追感御炉穹。万事遗高躅，三清肃下风。钧天在何许，犹冀梦魂通。

閒步

冬来风雨并，今日偶晴明。况是亲朋集，聊将笑语行。青云随步武，朱鹭入逢迎。无限欣然思，都随指顾生。

放竹鸡

鼓翅出樊笼，双飞意气同。便鸣泥滑滑，深应竹丛丛。善也还天性，时哉属岁丰。弋人情已得，宁复堕机中。

用老杜至日怀太白韵怀诸弟

罗拜为亲寿，遥知亦我思。阳生萱草色，心入棣华诗。帝泽来非久，莱衣戏不迟。为言多置酒，归趁赏花期。

见鲁直题陶商翁碑后有感

石上犹新墨，忘情亦叹嗟。殊恩但归骨，冷迹尚平沙。愿力消尘垢，瞻依盛宝花。人间几行泪，空洒玉川家。

六一岩

造物有所待，巉岩从此通。千峰豁前障，万象欻来同。涤览进江水，啸晴生虎风。谁知不朽事，成在笑谈中。

示云溪长老文庆

与师应有缘，相见便欣然。径出牧牛室，共扪垂雨天。一真谁境界，万物自山川。放手无馀事，归来汨碖眠。

自方广冒雨过高台示德澜长老

云烟犹暝晓，杖屦已高台。眼向不危去，景从无外来。巧将新水墨，洒出旧尘埃。携得还天北，晴时阔展开。

次韵答八十三外翁见招

乃翁心事别，璧月到寒塘。攲枕三竿日，横经一炷香。尚思同燕麈，还欲对胡床。行矣拿舟去，金钟亦自将。

智岸将往钱塘索妙乐庵诗勉此为句

向来杨处士，今作岸禅师。懒散元非我，熙怡竟有谁。长应心似水，不复口如碑。此处真安稳，何人妙得知。

崇仁县君魏氏挽词 其一

出自高明盛，归从望族贤。崇仁膺帝命，积善信家传。翌翌才三世，冥冥忽九泉。空馀可铭事，追继采蘩篇。

崇仁县君魏氏挽词 其二

猎猎霜郊路，铭旌捲朔风。堂前萱尚北，门外水犹东。貌入丹青冷，恩留祭享丰。乡人仰闺范，方看子孙隆。

故通直强君挽词 其一

白发将年往，青衫甫宦游。从来四方志，曾未一分酬。幕府残机画，闾门失好修。惟馀旧秦月，寂寂照新丘。

故通直强君挽词 其二

金丹犹在鼎，马鬣已成封。梦断飞云鹤，春归绕墓松。韦编元自若，藜杖竟谁从。赖有承家子，流光得所钟。

龙图胡公挽词 其一

华屋初成后，安车未用时。谁知五朝旧，俄与九原期。德映文恭显，名参修简垂。凄凉独心事，无复尽施为。

龙图胡公挽词 其二

正尔逢千载，何为不百年。龙图虚旧阁，马鬣启新阡。方寸留天鉴，清规入世传。韦平向来盛，端属子孙贤。

龙图胡公挽词 其三

知己如公少，还乡特地亲。分携能几日，闻语歘惊人。永念恩常在，深惭报未伸。从横泪交下，空洒朔风频。

胡公郡君李氏挽词 其一

先别人间去，由来天意微。初心在偕老，此日遽同归。镜掩孤鸾舞，津藏双剑飞。空存锦囊诰，依旧照霞衣。

胡公郡君李氏挽词 其二

正是家肥日，香奁晓不开。侍儿犹扇枕，良药已停杯。蘋老残初荐，萱閒冷旧栽。只应有馀庆，从此亘云来。

故通仕孙公挽词 其一

少微星忽坠，畴昔梦初圆。乡社崇新祭，书帷掩旧编。亭依金斗固，儿戏彩衣偏。踵续谁为傅，吁嗟高士贤。

故通仕孙公挽词 其二

君子不可见，先生无复遭。凶传俄一旦，吉养谩三刀。德与诸郎远，门将驷马高。伤心独南陌，松桧朔风号。

故成纪李季侔挽词 其一

命也端难诘，时乎竟莫来。门庭方白昼，冠带掩黄埃。万卷虚料理，千金废剸裁。遵承子将显，犹得慰泉台。

故成纪李季侔挽词 其二

师门深往好，姻党厚新情。正尔追谈笑，那知隔死生。松风传挽铎，垄月照铭旌。莫预东郊送，悲凉空此诚。

故文安郡君刘氏挽词 其一

鹫峰成记别，聊现大家身。瞬目超尘劫，随方得本真。忘忧残旧草，供祭冷初蘋。独有闺门泪，潸然冬复春。

故文安郡君刘氏挽词 其二

愿力坚如母，翛然亦坐忘。羞兰虚孝养，偕老误荣光。净域端何许，遗经只自香。它年盛追赠，犹得贲馀芳。

故承议李

荦荦豪英内，如公迥不群。胸中妙庄老，笔下蔼机云。勋业知谁睹，声名只自闻。空馀柏庄柏，弥望拱高坟。

故承议李 其二

甫毕荣亲愿，归休不计年。心冥尘竟远，善积子皆贤。万事残初梦，千龄掩逝川。登门独无路，追感倍悽然。

亡原作忘，据四库本改友皇甫民望挽词 其一

八行宜高选，胡为不享年。乡闾推往躅，几席积遗编。俛仰成千古，凄凉到九原。须知天报在，有子共称贤。

亡原作忘，据四库本改友皇甫民望挽词 其二

超然遗象数，非古亦非今。过我每终日，惟君同此心。绝编犹可续，折角竟难寻。已矣无由作，高山空自琴。

阎求仁太博挽词 其一

东国论交处，于今马鬣归。江山愁欲变，冠剑歘成非。事业知谁睹，声名只自飞。苍苍不容问，落日掩晴晖。

阎求仁太博挽词 其二

踵门寒日后，留语竟黄昏。能得几日别，遽为千古魂。根尘元自了，生死更何言。独有人间泪，随风落九原。

强评事挽词 其一

池亭春未改，宰木已鸣风。夙负三吴望，今邻万鬼中。潜光虽不耀，遗泽定难穷。它日高门泪，犹知驷马通。

强评事挽词 其二

不为明世得，已矣旧山川。青眼谁樽俎，黄金自简编。乡闾今昔异，门户子孙贤。我独从君晚，追惟更惨然。

闾丘大夫挽词 其一

鸳鸾纷集日，松桧掩新茔。持节空诸路，分符谩列城。闽山馀旧峻，淮水漾前清。地下虽难作，功名凛似生。

闾丘大夫挽词 其二

营邱何处是，不复问归期。世事三吴冷，风霜八月悲。生平虽爵禄，身后只书诗。恩报嗟无及，初心折涕洟。

和路主簿思雨

造物初无欠与馀，盈虚消息自洪垆。晴空已见云如火，秋穫难期米似珠。剧邑君宜形远虑，泮宫我亦念群枯。若为惊起苍龙睡，赖有新诗胜大雩。

和路主簿喜罢役法并酬范奉议见寄

因革纷然岂用情，由来消息与时行。奏封直指财并力，造法当期实应名。可使华夷渐润泽，不烦衡石自均平。将明况是忧民者，即见熙熙百室盈。

酬黄秀才见寄

自期谋道不谋身，不逐轻狂戏此春。读史穷经求在我，攀龙附凤彼何人。一言逢主未如志，百结成衣肯叹贫。早晚病除堪属思，新诗莫厌起予频。

和路子高微雨中至山光寺

野阔天低四望赊，霏微膏雨兆休嘉。早钟郁郁穿云断，官柳垂垂夹道斜。邂逅庭前方指柏，逡巡木末已栖鸦。杨朱易服归来处，荷笠收车几万家。

送监作院潘供备 其一

盟府功臣奕世孙，低回筦库尚随群。干戈分职名虽武，诗酒忘怀格自文。倾盖二年嗟往事，赢粮一日指行云。江梅欺雪南枝发，如綍新除定此闻。

送监作院潘供备 其二

飘飘雅致孰如君，旋辟西轩置酒樽。振木岂惟闻白雪，断缨仍许醉黄昏。长亭风顺已言别，小圃春回空自繁。惆怅潜斋不知处，何年携手却重论。

和刘知录见寄并简阳先生

刘郎爽气晓霜晴，阳子高怀宝鉴明。虽幸竹林容入会，每惭布鼓独无声。一杯葵藿真佳趣，五鼎牛羊谩宰生。廊庙他年调燮手，不妨潜室且和羹。

和阳先生见赠

万卷藏书肯自閒，沉涵圣道欲晞颜。片心既与人寰远，逸驾宁容俗士攀。嗟我曳裾胶扰处，荷君置榻寂寥间。藜羹玉麈清何限，每到斜阳不忍还。

次韵胡秀才遗桃花

灼灼桃源数朵红，青禽传到荜门中。傍人只喜窥春色，达士元来寄祖风。谩说几经千岁赏，会须一笑万缘空。沉香散处圆蒲稳，花自蕃鲜体自同。

次韵慕公实

从来文史足三冬，何事明时作退翁。刺口岂能论扰扰，冥心直欲似空空。半轩苍莽雨初霁，一钓清泠月正胧。好把晨昏付香火，个中真乐更无穷。

和通判王定国承议游竹西 其一

流年忽忽又残春，策杖郊原肯厌频。往古来今何足校，閒花幽草自争新。旋开酒蚁成高会，共解名缰作逸民。随处怡然真有味，不须千里忆吴莼。

和通判王定国承议游竹西 其二

一霎狂飙破晓阴，春光极目几千寻。会须胜事追莲社，更约幽人访竹林。渺渺平田涵白水，萧萧苍桧聒清音。郑虔才大犹遭骂，重愧持杯许脱簪。

送胡适道秀才东归

十年星散忽相逢，寂寞芜城古頖宫。一炷澄泥窥祖要，三卮浮蚁对春丛。牢刍岂解留天骥，云路还闻逐塞鸿。莲社故人如见问，为言涉世百无功。

次韵蔡宽夫解元暮春见怀 其一

九十青阳安在哉，临风搔首谩迟回。春于我辈非无意，诗必先成为有才。拖架酴醾香破麝，翻阶芍药大逾杯。病除更约归愚子，浮蚁犹堪席地开。

次韵蔡宽夫解元暮春见怀 其二

惊红簌簌点苍苔，春去黄鹂唤不回。九藏脉参知我病，千人笔扫见君才。会须磥砢挥谈麈，方悟蜿蜒落酒杯。命驾相应怜叔夜，笑颜一月几能开。

又倒用前韵

休论花草与楼台，借得江南叠嶂开。纵使春归无觅处，何妨人乐自持杯。棋如孙武推多算，诗似颜渊已竭才。早晚竹林修故事，更看君笔灿昭回。

送及之贤良游钱塘

屏迹人间二十年，下帷搰搰究陈编。新书曾入老商盼，高弟谁如颜子贤。策杖青山元有约，挥金红药故无缘。岂宜便隐双溪去，优诏行闻坠日边。

送俞秀老归维扬

踏雪驱驱原宪履，御风猎猎老莱衣。情投岂比钟山出，兴尽远同剡水归。炀帝池边松荫远，维摩室内烛光微。携筇促席相羊处，应记当年接下机。

戏孙扬休

耿耿僧坊寄日边，晚移穷巷避諠阗。羹藜不饱同攻苦，秣马言归独处先。木叶已随风力远，霜轮行作璧形圆。衣冠返敝文昌路，何似高堂坦腹眠。

简李子温推官

太冲当日号无兄，苗裔于今更绝伦。力究本原书簏富，唾成珠玉锦囊新。龙门久欲攀高躅，鼎角方欣觇后尘。借问竹溪馀地否，狂吟聊伴谪仙人。

寄周廉彦

不见冰清几岁周，乘风举翮恨无由。濒江松竹三秋后，隐几情怀万事休。险阻艰难空蚁斗，东西南北正萍浮。与君相好如兄弟，莫惜微言为置邮。

风起有感

秋来郁郁但炎蒸，一夜狂飙骇四邻。断送冥鸿尤得势，留连残暑更无因。镜中鬓发虽非故，窗下灯檠渐可亲。勿似安仁儿女态，由看节物重悲辛。

次韵崔浚明见赠

谁为冥行作指南，青灯黄卷久间关。逢君岂测陂千顷，许我时窥豹一斑。骥足拘挛虽未展，龙鳞腾踏会须攀。如何暗把隋珠掷，欲报殷勤只强颜。

挽

剸犀翻羽早称奇，亨会难遭但布衣。不使牙筹烦伯仲，果然玉树照庭闱。灵台久已天昭鉴，奏籍初闻子发挥。三世簪缨正无恙，如何遽作百年归。

挽 其二

南明山下读书堂，曾许寒生借烛光。高义岂殊亲骨肉，令人无复念家乡。那知十载天涯别，忽起三泉薤露伤。追恨故时携手处，不能执绋助棺傍。

和朱仲明见赠闻琴

子期骨发已埃尘，谁谓知音不复生。触处折杨争属和，独君忘味叹遗声。荜门寒日正多暇，玉麈高谈相与清。鹤举鱼沉重惆怅，一樽麦酒荐藜羹。

次韵赵希元忆处州梅花

万花头上占天工，得意开时斗未东。破月麝脐来馥郁，横烟玉树净玲珑。暖归故蕊应欺雪，人在他乡正御风。借问殷勤动诗兴，忘机争似鹿皮翁。

和晦之见赠听琴

忌子当年妙五音，曾令按剑革初心。昭文重愧难成曲，潘岳胡为缪见寻。在昔丝桐尝弃置，到今山水自高深。何当共造无弦处，莫使渊明擅此琴。

再和晦之

举世欣欣濮上音，丝桐还寄长卿心。知君韶濩思千载，劲节松筠挺几寻。万籁息时霜剑立，一灯明处夜堂深。他年振铎收遗器，岂愧云和瑟与琴。

次韵道卿寄同僚

从事休嗟我独劳，何如对雪咏瀌瀌。圣贤潋滟冬来美，朋旧绸缪老不凋。仇览初年犹主簿，田单他日竟屠聊。上方侧席搜遗逸，未易沅湘作大招。

柬理堂

主人生长绮纨中，标致分明儒者同。结构不因穷鼎俎，栖迟聊欲事磨砻。血漫霜剑悲王凤，坐拥云鬟笑马融。铭府功勋久牢落，会须腾踏振家风。

寄阳先生

长揖公卿不转头，五车图籍指虔州。屑榆肯使家风坠，谢币空令世俗羞。弄凤骑龙诚莫及，坏车杀马恨无由。嵩山出处君知否，似与高人作覆辀。

过中都王彦章庙

一时多难见忠臣，力拥貔貅捍此城。岂为圣人曾作宰，由来壮志在留名。铁鎗埋没今何处，庙食追崇事若生。功业已经华衮赠，只应长伴斗魁明。

慎夺堂

百鍊终成绕指柔，何人劲节拟横秋。目前轩冕自来去，堂上诗书尝讲求。风度绮疏香漠漠，月移苔砌竹幽幽。将军此意生平事，不似空言不到头。

王宪湖上分韵得荷字

使星明处是天河，习习轻飙生芰荷。自有芝兰随后乘，更容簪履侍鸣珂。未甘城鼓促清赏，聊与汀鸥分素波。异日定应如此少，云雷行欲起龙梭。

次韵世美简别乘喜雨

一勺龙泉甫到城，滂沱疑是泻南溟。枣心正为斯民赤，菜色宁忧异日青。击壤田家方自得，掷金诗轴已交形。病来无复高阳兴，宴喜空烦置醁醽。

呈同社

太史占星久寂寥，高阳烟月但蓬蒿。人才岂是非前日，天意端如待我曹。万古衣冠归指顾，一时天地入风骚。他年南北参商去，知有青编破郁陶。

送王幼安赴举

几年幽径委榛芜，此去寒生孰子如。笔下奔腾三峡水，胸中突兀五车书。岂惟丽赋欺弘正，会使清时识仲舒。富贵由来皆骨相，门闾高处莫趑趄。

纯孝墓

禽犊何知尚母怀，黄泉相见岂宜哉。向非雅意一杯去，安得迷心中路回。自古功名随日月，于今庙貌倚崔嵬。可怜肉食趋朝者，粪壤纷纷久已灰。

次韵宇文伯脩题清溪驿梅花

骥尾曾容蹑后尘，柳花榆荚古河滨。天衢事业已腾世，山驿诗篇知几春。梅萼故应如异日，风骚仍得慰幽人。须知犹是枯株在，早晚吹嘘近紫宸。

入试院呈同事章显父推官及监试柴承之朝奉

汉江汹汹不知休，江上谯门鼓角秋。匹马崎岖随国事，同心邂逅得儒流。何妨蟋蟀床头急，况是芭蕉雨脚收。别乘端容共萧散，从今相与傲浮丘。

李元礼墓

几年模楷揭天中，四海衣冠尽影从。必待名人裁受谒，遂令当世比登龙。求通谩负孔融志，执御难追荀爽踪。回首高门正如市，悲风猎猎起长松。

泛汉江 其一

汉江衮衮接天流，百里舟行一转眸。白浪激风鸣战鼓，青山迎棹走长虬。均阳已断南柯梦，酂上还惊宋玉秋。南望祖茔能几驿，王程不得下荆州。

次韵显父睡起偶成

杜门无复辙声来，一日刚肠欲九回。消遣但能眠白昼，较量犹胜走黄埃。霜风却暑通归路，篱菊要人荐寿杯。同我此心君最切，更将幽思托清才。

次韵监试喜引试有日

朅来凡韵续高张，凫鹤居然分短长。鸣鼓未窥才气勇，悬河先饫古今详。三秋欲半月方好，万事兼忘心更凉。只愿真贤起山国，异时端委赞垂裳。

送薛唐卿赴省试

河东文物久尘埃，之子亭亭郁有材。已见中天鸣鸑鷟，不应环堵更蒿莱。绿衣春色知谁共，青简风流自此开。倾耳西州人快意，玉阶曾上直言来。

送周茂宗学正赴省试

草衣藿食寄尘编，凛凛声名玉几前。命数曲留成大器，乡书重上欲华颠。一鸣竟与凡禽远，三献方知美璞全。二十馀年古人志，从今摅发到青天。

送周天和学谕以次十一人赴省试

日月交光万国同，群英无复叹途穷。长松竟拔徂徕雪，骏马争驰冀北风。黄卷论心窥圣域，青云携手赴王功。归来协气充闾里，好是邦人识頖宫。

世美约仲孺述之同泛清潩登楼待月分得楼字 其一

风尘作恶败清游，杖履无光久自羞。约我晚来寻小艇，与君愁破对高楼。山分远翠凝衣重，月借澄辉扑水浮。不是严城不容与，径随双鹤宿沧州。

送杜謷居方城

乃翁鬓发已秋霜，药裹仍闻满北堂。贫欲釜鱼勤子职，分甘足茧寄他乡。山前黄石空猿鹤，溪上青编屹栋梁。想见使亲忘我后，借书寻旧日徜徉。

晓雨枕上有作

震霆几日动天阍，河汉朝来竟一翻。顿觉炎歊辞枕簟，只应爽气满乾坤。鸡窗岂但开千卷，云稼悬知亘九原。北事平生最关虑，从今得意遂忘言。

洗竹

欣欣花草不关心，绝倒宫庭一亩阴。夏箨陨风裁几日，秋筠要月拟千寻。携持斤斧从他怪，缭绕栏干著意深。全是吴中旧潇洒，过门应喜伴龙吟。

寄裘仲

几度秋陂老芰荷，蓬门不见雁来过。照人眉字今何似，得意诗篇日更多。事逐风云空白马，功随山岳尚黄河。无因双眼陪君子，暝立西楼一楚歌。

送田承君隐大留山

田郎风节薄清旻，耻踏冥冥车马尘。远业不应忘魏阙，高人聊喜得东邻。鹿门隐去曾携子，绵上归来亦侍亲。早晚云飞雨天下，勒移何愧北山神。

月下怀同盟 其四

睡觉谯门已转更，小童徐报月重明。揽衣起与妻孥共，矫首惟闻鸟鹊惊。濒水杯盘无俗物，隔墙巾屦有真情。相从竟日今相望，四者由来不易并。

月下怀同盟 其五

一经三五一亏盈，此夕胡然分外明。金令中分寒暑候，蟾辉独占古今清。樽罍自是常年事，天地何难永夜晴。寄语风云莫无赖，万方矫首此时情。

谢马叔宝惠佛像琴弦

故人知我久忘情，不假苞苴远寄诚。金范晬容窥往制，丝传流水得遗声。邻鸡破晓炉边静，霜月储清席上横。香散曲终谁会意，与君相望一高城。

谢承君见访

龙吟虎啸岭云开，卷罢残经首重回。命驾直因中散去，赍羊不为护军来。真情破腊融初日，高论先春骇迅雷。勉力古人论一报，终惭瓦砾异琼瑰。

次韵刘世德见赠

诗书久与壮心期，邂逅尘埃满客衣。不分寿陵终失步，更怜蘧瑗早知非。龙蟠旧水风雷在，玉韫寒山草木辉。大抵穷通有时节，莫将吾道羡雄飞。

次韵马叔宝忆梅

儒冠染尽马蹄尘，又见年光冉冉新。寄我一枝无驿使，赖君佳句有阳春。雪边孤韵谢安石，风际幽香韩得真。何日相携拂衣去，澹烟微月楚江滨。

次韵仲弓寄德符大受

二子麻衣掩旧春，霏霏眦血洒惊尘。白云不雨还遮岫，清颍无心解阅人。祸福循环终有数，诗书饱腹未为贫。何当跋马同君去，萝月松风慰秃巾。

次韵答李希白秀才

数椽茆屋异千间，惭愧君歌行路难。自昔牛羊多列鼎，只今藜藿未盈箪。须将嘉木殷勤植，莫把修鳞取次蟠。请看齐城不危困，功名岂复有田单。

次韵蔡天启寄籍田令

兴来云路欲飞仙，风更吹凉入绮钱。岂但乌衣今莫逆，也知白鸟旧相便。波随静止荷初展，舟逐閒移楫自眠。我亦书边有馀日，与君同到五湖天。

登建隆回呈俞秀老

瘦骨崚嶒耸碧峰，应缘曾住大明东。道吾埋没今何处，少室分张昔已空。殿阁不移秋际影，松篁犹韵晓来风。为人彻困无人解，借问三生庞德翁。

虎丘晚归呈同游

虎丘山色最宜秋，山下溅溅亦可舟。北去几年空好梦，东来今日快昏眸。邦畿正蔼无双誉，杖履仍逢第一流。邂逅高风许追逐，异时应拟岘山头。

济明不预虎丘之游作此寄之

虎据千年一故丘，尔来形胜绝南州。池清不碍龙收影，台迥犹疑石点头。白日青天秋更好，幅巾藜杖晓同游。遥知正拥双旌坐，直上云峰一凭楼。

再用前韵答济明见和

长笑空言谩九丘，更携馀刃佐方州。老奸不复潜封内，佳句终然到笔头。秋入江山供远思，路回猿鹤伫清游。只应未厌斯民乐，还听钟鸣十二楼。

次韵和通判梁端夫朝奉晓登岘山有作

天宇霜来岘首高，爽心先寄雪中桡。早陪胜集方多暇，应念前人不复朝。雁影有时摇莽苍，江声终日上岧峣。遥知清绝诗成际，正似寒窗火欲销。

次韵和端夫席上送樗年

过额纷纷竞扫眉，此心直与古人期。三年并席惟夫子，一笑忘言谢小儿。江国旧编尘漠漠，帝乡新路日迟迟。儒冠道在无通塞，莫问高门知不知。

谢端夫惠梁因求馀材

破竹诛茆屋数椽，尔来风雨荡朝昏。岂知东阁犹堪厩，若比胶庠不可园。蓬荜已甘聊卒岁，栋梁谁谓入衡门。因公起我高堂意，更乞馀材千万根。

再用前韵答端夫见和

朝衣暂此拥屏星，长笑他时智慧昏。不以诚心尊孔氏，却将吾道奉祇园。由来博施能周物，曾是寒生亦叩门。只恐堂成待公落，镜中黄色尚山根。

招颍昌曾存之

荆山汉水雪边春，满眼风流见古人。领略此心谁与尽，从容高义势难亲。静摇庵影竹如昨，清弄池光梅欲新。知子相忘忘未得，禅床推倒就车轮。

次韵和潜亨雪 其一

暖律稽迟太史占，风前犹复弄威严。不妨豪客成樽俎，重使斯民困米盐。但见青峰皆玉笋，岂知白屋是茆檐。何人隐入群羊去，应笑痴儿认角尖。

次韵和潜亨雪 其二

朝来一色换纷华，眩眼端如醉后车。岂待三年方楮叶，虽非八月亦芦花。李边照曜河南日，柳外缤纷靖节家。欲上云岩访禅老，路迷空想举长叉。

次韵答谢公靖节推将至襄阳见寄 其二

宾主相忘沔水滨，高风谁与向来亲。君能鸡黍酬初诺，我亦齑盐得此春。桃李无言方永日，江山有路正宜人。直须弄凤骑龙去，莫使身为可畏身。

送李拱之秀才还唐州

真淡先生早杜门，三香亭上自乾坤。人间巧舌犹蜂起，子独抠衣识道尊。几日凯风吹户牖，只今归路指丘园。将分索我微言赠，欲赠微言无可言。

闻存之游京师且邸报达官有荐之者

昨来不肯听朝鸡，乞得真宫即日归。老衲蒲团閒共倚，少师玉麈醉同挥。谁知捷径嵩山在，未觉心驰魏阙非。绿鸭陂中钓竿手，只应从此叩黄扉。

次韵和永守丁葆光大夫对雪

几日江云凝不流，欲将胜事一齐收。乾坤破夜端为昼，草木留春不复秋。黄竹作歌君得意，素娥行酒我消愁。须知身世尘埃尽，直到广寒宫里游。

次韵和葆光晚望

雪晴新兴与春俱，脱略司空城旦书。衡岳带云回玉辇，楚江浮日动金鱼。故人情远欣相遇，梦境时来信所如。北阙遥瞻念图报，恩深犹在免诛锄。

滩声 其一

长滩斗折转城隅，激浪飞声昼夜俱。猛讶龙骧带雷雨，缓疑仙会集笙竽。吟风古木那能和，弄影幽禽只自娱。我已无心到天籁，凭栏聊为一踟蹰。

滩声 其二

洗耳何须颍水清，淫哇涤去有滩声。宫商别奏天然曲，淡薄追还物外情。聊与沙鸥均至乐，谩同渔父引馀觥。个中一拍谁人会，长啸归来烟雾生。

怀詹成老

胸中云梦向来宽，妙入微尘心更安。天北梧桐正鸣凤，江东枳棘尚栖鸾。渊明可是忘三径，下惠犹能仕小官。何日相从坐金粟，静听飞雪洒琅玕。

怀霍子侔

平时咳唾落珠玑，未掌丝纶亦数奇。远去天官空帐幄，中分淮水动旌旗。圜扉荡涤民知免，列位搜扬士不遗。报国功成有馀日，也应回首念流离。

怀何伯震

我别家时君在床，后来南北两相忘。直饶伏枕到新岁，也胜投身居瘴乡。孤节未尝交世俗，清贫何以度星霜。皇天默相谁窥得，看取它年吾道光。

怀张晋卿

年少东邻新亲家，奋然鳞鬣脱泥沙。传闻昨者数时弊，想见迩来双鬓华。局上光阴聊斗马，杯中意气莫生蛇。江鲈已过河鲀出，准拟从君烹荻芽。

怀黄光晖

远托同门寄好音，夫君不改岁寒心。因思明月共千里，亦似家书抵万金。美玉会开和氏璞，高山犹袐伯牙琴。真人训诰知无爽，快我它时朋盍簪。

怀至明弟

青衫虽已被天恩，蹩躠难趋犹杜门。分手于今十个月，寄书何事一无言。但勤药饵宽吾母，休费心神接乃昆。我罪湔除归有路，綵衣相与应篪埙。

怀至远弟

机警如君亦可人，经营门户不因循。须知孝友是为政，莫叹功名难奋身。北塔杉松培万本，东皋禾黍列千囷。尔兄倍觉归来好，百事无为只奉亲。

怀承天岑老

记得承天老古锥，呵呵拍手几人知。年来饱饭应无数，门外小桥真可为。浙右普瞻圆照塔，室中高挂建降师。我身虽窜心如昨，落笔犹能挥寺碑。

梦秦少游

淮海维扬第一流，三关齐透万缘休。真心岂复随灰劫，遗骨终然寄橘州。专为流通深叹赏，莫相钝置豁愁忧。觉来欲语无人听，屋角荧荧空斗牛。

闻放归田

天地曾无一物遗，孤臣今许返庭闱。黄茅瘴里抽身出，青草湖边鼓棹归。衣锦还乡难并比，承颜称寿倍光辉。恩深骨肉何由报，空有精诚贯紫微。

寄曾敷文

谁道衡阳雁即回，也传书向岭南来。故人得报皇恩至，约我同归青眼开。爽有江湖清暑气，豁无尘土溷灵台。功曹法掾相随处，邂逅追踪真快哉。

赠湘西琳老

八年之中三往回，道人一意金石开。非干桑梓有分好，自是针芥无嫌猜。焚香说了四句偈，把手直上千尺台。洞庭青草不我隔，东吴可归归去来。

闻霍仁仲唱名第一

吾乡魁选久萧条，深喜高才偶圣朝。天子六龙飞紫极，状元一鹗奋丹霄。拜亲此日荣谁及，报国他时事更超。四海欢然重改观，常州真是出英标。

又得敷文书

一封黄敕下天关，岭表湖南释旧跧。吏部回头真可笑，拾遗作伴竟同还。张公洞里花流水，扬子江边雪满山。更约家居多暇日，相从莫遣鬓毛斑。

怀成老

乐平主簿詹成老，平乐流人邹至完。莫逆于心心古道，不知其异异时官。一觞一咏风光胜，无咎无誉世界宽。北陌东阡好归去，幅巾藜杖永相安。

寄葛长源

平乐舂陵地接连，岭南岭北异风烟。罪分轻重当如此，坐阻声容空自怜。天上恩书来有日，湖边归路约同船。东门取醉邻居耳，已办金鱼当酒钱。

静阅堂

左辖诸郎朝散君，顷年于此岸纶巾。谁知还是风炎日，我亦来为堂上人。菡萏波澄端自倚，桄榔烟静几番新。静中阅尽荣枯事，独爱龙山万古春。

寄莹中

天道无私果是非，斯人如凤中人机。雄惊一矢从南落，雌领诸雏向北飞。且与龟龙为伴侣，未应蝼蚁损毛衣。吾皇致理肩虞舜，会见翱翔下德辉。

读丘浚寺丞天绘亭记

襟怀落落富经纶，造命奇穷道不伸。诗以百篇天上献，身为万里幕中宾。每听故老谈风节，尚有遗文照水滨。闻说神游已无碍，想经山顶亦逡巡。

读龙图梅公瘴说

市门隐去不知年，蔽芾甘棠荫乐川。五瘴作时虽不染，一篇留诫指其然。直须镂版人皆与，庶使绵区病可痊。更有奇方公未说，上医医国许心传。

追感董敦逸梦授侍郎

台陟莲花见旧篇，追惟平昔倍凄然。初为百里青衫短，晚按连城白发鲜。东省联裾惊昨梦，南宫分袂忽新阡。使公虽老犹无恙，只恐投荒更我先。

偶书

莫把形骸碍此心，此心真体杳难寻。太虚仅此一沤发，方寸能容万象沉。无佛无人谁是我，不来不去妙常今。更须知有全提在，拄杖从横云雾深。

寄蓬菜并示柄

皇帝如天极至公，恩光来自大明宫。归田实遂平生志，与汝难忘造化功。料得安康无限喜，信知理数莫能穷。吾今只候文书到，便挈囊衣迎北风。

桂花

丹桂从来未发花，今年花发众惊嗟。盈盈簇盖真珠细，片片笼车美玉斜。阊阖携香熏席绮，嫦娥流影动窗纱。乾坤着意欣逢遇，收得风光向北誇。

过张云卿所居

发石诛茅古道边，儒家清占静中天。数番雨水添塘水，满目红莲间白莲。望处苍龙蟠远岳，坐来朱鹭舞祥烟。我心本在风尘表，偶此相羊更豁然。

喜闻莹中同预归田之数

简在天心世所知，赐环欣与我同归。耦耕曩已神先受，追路今休咏式微。洗脚上船无昨梦，举头见日有祥辉。扶摇本自南溟起，只恐难淹九万飞。

闻归田之命怀同废诸公

同时废逐十馀人，我是丹书第一名。方向岭边思往咎，忽蒙天上许归耕。诸公想亦茅连茹，此日宜皆水濯缨。覆载恩深力图报，从今尤在罄精诚。

留题天绘亭

杖屦追随陟杳冥，无边胜景集孤亭。解衣自若谁为史，造物难穷巧赋形。展拓二仪成缟素，均调一气作丹青。会将断取山川手，卷入中州挂户庭。

山鹕

大如青菜小如乌，色亦苍然二者俱。嗣岁不惟催布谷，可人尤是劝提壶。巧兼琴弄端谁使，追得年光赖尔呼。萱草堂高欣属耳，筠笼随我入东吴。

留别元老

不因投窜抵昭平，争得相逢一笑亲。尘里妙空居士室，琴边聊见宰官身。周颙尚以妻为累，元亮惟知隐是真。莫逆于心更何语，拨开船子过牢津。

次韵钱济明访定力僧及寄吴行古三首 其一

门前朝市喧，门内山谷寂。昨来有虑心，到此了无迹。况复有高僧，炯炯双眼碧。渠今未易亲，拄杖鸣百尺。知君从之游，勤我遥相忆。安得双树傍，题名拂尘壁。

示寿宁长老如晓 其二

三关谁复识黄龙，大施门开振祖风。无限人天无限眼，一齐回向岭云中。

柬理堂

主人生长绮纨中，标致分明儒者同。结构不因穷鼎俎，栖迟聊欲事磨砻。血漫霜剑悲王凤，坐拥云鬟笑马融。铭府功勋久牢落，会须腾踏振家风。

将往昭州示柄

与汝暂相别，南作昭州行。昭州距零陵，坦坦十日程。音信易来往，勿动异乡情。但自勤读书，思索厥义精。圣贤如日月，为汝出光明。脩身识根本，力践以其诚。发为文字间，笔墨自纵横。零陵豪杰士，张邓尤高名。汝其师事之，北面听指令。分阴古所惜，况乃汝后生。省定汝母外，谨勿他事萦。皇恩极天地，我罪终从轻。还家知有时，欣见汝向成。用为祖母寿，慰叔及弟兄。携汝返乡国，重增门户荣。

示衡岳寺善果庵道成庵主

游了诸山问了禅，却来庵里坐安然。何如一瓣焚香去，飞作祥云遍九天。

留别显父且约相见于南阳

风帆催我上轻舟，不得追陪自在游。山路马蹄新雨霁，早来携手百花洲。

寓寿宁方丈州人求识面继来焚香作礼戏呈晓老

维摩丈室一张床，暂寄清宵梦几场。却被閒人作禅看，竞来合掌要焚香。

次韵道卿寄同僚

从事休嗟我独劳，何如对雪咏瀌瀌。圣贤潋滟冬来美，朋旧绸缪老不凋。仇览初年犹主簿，田单他日竟屠聊。上方侧席搜遗逸，未易沅湘作大招。

仙宫岭

晓云生岭端，遮日成清阴。炎氛遽辟易，兴逸安能禁。仙宫风尘表，高高百千寻。石路上曲折，健足犹难任。绰约两仙子，双鬟坐沉吟。巫觋意何许，门窗藤蔓深。樵叟向我言，自古传至今。去州五十里，有峒郁森森。陶家李家女，年各胜巾衿。恍惚若逢遇，相与登崎崟。一朝作蝉脱，英魂不坠沉。乡人共祠之，彷佛来顾歆。水旱祷辄应，民吏同所钦。此宫乃行宫，春秋荐诚谌。言已叟仙去，四望祛烦襟。荥山直南耸，龙岳山朝壬。越王连佛子，密山秀孤岑。回环万峰峦，插云皆玉簪。滔滔两川流，会合通梧浔。渔舟糁木叶，城郭几突黔。虚徐韵长松，飞鸣集珍禽。须臾烟霭青，遐迩浮祲祲。变化纷见门，饮酒时一斟。我罪贷五鼎，我躯重千金。虽居瘴疠乡，肯使瘴疠侵。囊衣完旧裾，匣剑存初镡。气听谢耳力，谁到无弦琴。子期久冥漠，天地为知音。中和王度新，祈招咏愔愔。赐环谅匪朝，聊以写我心。

呈同社

太史占星久寂寥，高阳烟月但蓬蒿。人才岂是非前日，天意端如待我曹。万古衣冠归指顾，一时天地入风骚。他年南北参商去，知有青编破郁陶。

次韵和范信中同游花药有作

花药山去来，难遇此天日。深衣书眼青，摩衲禅眼碧。雁峰相与高，可以同我适。浮云当面开，千里见丛荜。况紫盖祝融，插天日未夕。正尔无能名，僧来乞题石。

次韵答李希白秀才

数椽茆屋异千间，惭愧君歌行路难。自昔牛羊多列鼎，只今藜藿未盈箪。须将嘉木殷勤植，莫把修鳞取次蟠。请看齐城不危困，功名岂复有田单。

梦曾存之见过 其二

衡阳深赖帝怜之，论者虽多不远移。一日一书谁管得，人生倾倒在相知。

次韵答仲益见简

镜里年华鬓未苍，春山且喜渐芬芳。功名富贵时来耳，底事灵台著庙堂。

送曹巨源之南都

高堂且置琴中操，骏马初驰陌上尘。无限清风与明月，一时分付属閒人。

放竹鸡

鼓翅出樊笼，双飞意气同。便鸣泥滑滑，深应竹丛丛。善也还天性，时哉属岁丰。弋人情已得，宁复堕机中。

过洞庭风作

洞庭波面忽如雷，万斛楼船舞一杯。为报冯夷莫相嚇，尽曾经着暴风来。

偶书

朝天坊里朝天客，拱北轩中拱北人。惟有苍苍知此意，只应潜为启严宸。

题仁老所画枕屏 其三

古堰横空舟楫回，曹娥江上候潮来。全家弥月寒光里，日日鲜鳞醉泼醅。

偶书

长折松枝为麈尾，圆刳杉树作茅庵。本来面目无人识，却许江山静处参。

泛汉江 其一

汉江衮衮接天流，百里舟行一转眸。白浪激风鸣战鼓，青山迎棹走长虬。均阳已断南柯梦，酂上还惊宋玉秋。南望祖茔能几驿，王程不得下荆州。

送周天和学谕以次十一人赴省试

日月交光万国同，群英无复叹途穷。长松竟拔徂徕雪，骏马争驰冀北风。黄卷论心窥圣域，青云携手赴王功。归来协气充闾里，好是邦人识頖宫。

怀张晋卿

年少东邻新亲家，奋然鳞鬣脱泥沙。传闻昨者数时弊，想见迩来双鬓华。局上光阴聊斗马，杯中意气莫生蛇。江鲈已过河鲀出，准拟从君烹荻芽。

范仲成约非晚过颖昌留数日因邓兵还追用前韵寄之

勿叹卞和犹抱玉，勿嘲扬雄未丹毂。由来识拔须待时，阨穷不是男儿辱。相逢相别竟匆匆，赖有好诗藏敝簏。居然成诵想英标，杀马无因愧持禄。还家青镜览形容，鞍上岂徒消髀肉。故人要我泛西湖，万顷瀰漫浸天渌。坐中寂寞欠车公，只应冒雪歌黄竹。从今尘榻扫南窗，日俟高车起耕牧。悬知乐事与众分，把盏追论灯下菊。

仲弓意欲协律作此戏之

王郎豪翰落明珠，自合鹓行俨帝居。底事奉常思协律，不归天禄更雠书。

寄上方安老

西亭会面即移船，迹扫青青翠竹前。目击已知心照了，对谈何必日留连。禅堂仙阁谁三界，岭月淮云自一天。偶此诗成更吟咏，飞来鸥鹭亦欣然。

曾氏北园 其一

浮云不傍此庵来，竹静幽兰一笑开。若处鲜鲜解人意，等閒冰破作春雷。

风起有感

秋来郁郁但炎蒸，一夜狂飙骇四邻。断送冥鸿尤得势，留连残暑更无因。镜中鬓发虽非故，窗下灯檠渐可亲。勿似安仁儿女态，由看节物重悲辛。

午枕觉怀世美

睡乡天地肃秋风，日日欣随宰我踪。靖节有人须命驾，道途何事不相逢。

默坐有感

后悔宁可追，称误岂容数。试观古来人，何以为先觉。一日三省躬，此事在力学。年光捷霜蹄，我心羞龌龊。

送诗卷还参寥

盈轴新诗字字清，弥天元不愧声名。茂陵消渴无医处，赖有醍醐得细倾。

寄巡铺温■

几日长亭复短亭，霜梅夹路喜相迎。风光总属君家管，霁色偏随马足生。老酒盈杯谁款曲，少陵佳句谩分明。回头安福前山晓，八桂苍苍无限情。

寄长沙何子玉

一瓯难忘雪云轻，濯尽氛埃彻骨清。瑞气绕龙应满意，薰风留日正多情。黄金照地人间肃，白鹤飞泉物外鸣。只待五湖归兴动，扁舟擘浪去寻盟。

送监作院潘供备 其一

盟府功臣奕世孙，低回筦库尚随群。干戈分职名虽武，诗酒忘怀格自文。倾盖二年嗟往事，赢粮一日指行云。江梅欺雪南枝发，如綍新除定此闻。

简王正父觅酒

瓮面蛆浮玉，槽头水滴珠。未能如茂世，聊与义城俱。

次韵世美简别乘喜雨

一勺龙泉甫到城，滂沱疑是泻南溟。枣心正为斯民赤，菜色宁忧异日青。击壤田家方自得，掷金诗轴已交形。病来无复高阳兴，宴喜空烦置醁醽。

见鲁直题陶商翁碑后有感

石上犹新墨，忘情亦叹嗟。殊恩但归骨，冷迹尚平沙。愿力消尘垢，瞻依盛宝花。人间几行泪，空洒玉川家。

胡公郡君李氏挽词 其一

先别人间去，由来天意微。初心在偕老，此日遽同归。镜掩孤鸾舞，津藏双剑飞。空存锦囊诰，依旧照霞衣。

戏綵堂 其二

不着朝衣着綵衣，欢然膝下永相依。兄兄弟弟同真乐，物物人人共息机。三釜晨昏归省定，一时裘马任轻肥。长为不施其亲者，免被无穷有识讥。

中秋日泛湖杂诗 其一

高柳茏苁暝晚烟，拍堤秋水远连天。恨君不见桃花盛，十里红波送酒船。

次韵德符过曾园 其一

东方澹残星，车马各有之。心落声利间，摇摇无静时。幽人独朝彻，蟾光濯涟漪。赋诗鸥鹭边，妙绝中郎词。青时正相向，白驹忽已驰。归来过我谈，闻风徒振衣。

倒用前韵

我有一张琴，穷高更极深。瓠巴那解鼓，师旷杳难寻。寂寂三冬夜，悠悠万古心。衣冠遍天宇，谁为作知音。

仲弓意欲协律作此戏之

王郎豪翰落明珠，自合鹓行俨帝居。底事奉常思协律，不归天禄更雠书。

用前韵寄邓帅杜君章学士

策府名卿厌鸣玉，朅来南阳朱两毂。胸中云梦吞八九，终然不贮闲荣辱。坐令政事邈前人，容易端如探筐簏。去年持刃今扶犁，所至熙熙丰谷禄。华堂梦断燕丝簧，笑谓邹枚不如肉。公虽饮少客自醉，但见银瓶倒轻渌。明明天子正搜贤，真贤继踵还符竹。勋劳矧已疏屏风，八命难淹一州牧。愿公快向百花洲，更集宾僚勤把菊。

白龙洞

洞门寂寂昼常阴，谁识行天济物心。金翅影沉超永劫，玉毫光现契圆音。滂沱普润三千界，叆叇浓兴一万寻。天子六龙方在御，不应头角閟幽深。

寒食日诸友见过

燕子声中藿食寒，北辕同轨得儒冠。槐檀新火未曾试，为觅山泉破小团。

放竹鸡

鼓翅出樊笼，双飞意气同。便鸣泥滑滑，深应竹丛丛。善也还天性，时哉属岁丰。弋人情已得，宁复堕机中。

次韵慕公实

从来文史足三冬，何事明时作退翁。刺口岂能论扰扰，冥心直欲似空空。半轩苍莽雨初霁，一钓清泠月正胧。好把晨昏付香火，个中真乐更无穷。

关氏四照亭

孤亭缥缈枕烟霞，面面江山不用赊。何日乘风指星纪，与君携手逐飞鸦。

读钱济明书

无书可借即捐书，日月云烟见未除。言与不言俱是着，损之又损亦非如。琴边酩酊何关酒，濠上从容岂在鱼。为报冰华老居士，吾今无欠亦无馀。

闻朱世英再知江宁府

归领真祠未几时，牙兵重展旧旌旗。向来孰不歌来暮，今去欢然释去思。竹马渡江腾骏足，甘棠拂户动高枝。钟山只恐违初兴，径入鹓行侍玉墀。

次韵答谢公靖节推将至襄阳见寄 其二

宾主相忘沔水滨，高风谁与向来亲。君能鸡黍酬初诺，我亦齑盐得此春。桃李无言方永日，江山有路正宜人。直须弄凤骑龙去，莫使身为可畏身。

湖上杂咏 其四

疾病经旬厌药杯，喜君折简傍湖来。浓云几败乃翁事，赖有南风为约开。

简君瑞觅竹叶清

通道三杯如李白，解酲五斗似刘伶。尔来心渴鸭头绿，应许唇沾竹叶青。

悼范丞相 其一

钟铭勋业今何在，土偶形容尚俨然。惟有老僧心不改，慇勤歌呗作三年。

林堠驿壁间有诗因用其韵

日转山亭寂寂，梦迷蝴蝶双双。何独渊明寄傲，吾今亦是南窗。

送居政禅者游庐阜

拄杖横担得自由，冷云飞雪下南州。殷勤要识庐山面，五老峰前一举头。

春阴

极目三封日易斜，无因重守故庭花。春阴又是怜花草，燕子飞来知几家。

仲弓意欲协律作此戏之

王郎豪翰落明珠，自合鹓行俨帝居。底事奉常思协律，不归天禄更雠书。

送察推贾时以通直郎致仕还荆南

秋声起庭端，索索故时语。几人清镜中，鬓发默自许。东邻坐长叹，曰此非吾所。平生困一官，湎若醉醪醑。幸今豁然醒，可以事高举。田园熟瓜芋，茅茨庇风雨。向来避席人，把臂相尔汝。年光虽云暮，犹足送寒暑。斯言不浪酬，即日去幕府。我惟尘世浮，贵贱等逆旅。宽为百年期，形骸一丘土。夫君脱身还，岂不知所处。行矣数珠功，青天走龙虎。

送裴仲孺为太和尉

波涛几千里，汹汹东南注。故人帆北风，绝意蛟龙怒。孤州何处城，几尽长江路。鸿雁方来飞，霜雪且凝冱。夜旦耳目中，动与客心忤。况乃青云姿，四十困不遇。有室常罄悬，未免折腰去。命也天造之，智力岂其预。端能一判然，楚越犹跬步。崖边晚分携，君颜湛如故。

夜登台光亭示主人莫亢

亭据炎方第一州，旌旗曾向此中留。台光不逐春光改，花影长随桂影浮。谁谓岭云收白雨，偶然莎径入青眸。它年南北遥相望，应记匆匆秉烛游。

世美约仲孺述之同泛清潩登楼待月分得楼字 其一

风尘作恶败清游，杖履无光久自羞。约我晚来寻小艇，与君愁破对高楼。山分远翠凝衣重，月借澄辉扑水浮。不是严城不容与，径随双鹤宿沧州。

次韵承君见寄 其二

生平勋业在诗书，黑绶翩翩下蕊珠。漳水功名未为最，他年丹槛更捐躯。

恭王殿

昔人语君臣，相须比弓矢。乃若父子间，至情非所拟。惟王适帝心，重以才艺美。朝罢正临轩，隤丸未云已。谁令羽翮摧，高飞为中止。朅来天宇东，基构傍菏水。灵光屹相望，应陋苟完矣。于今崇传舍，便是当时阯。那知王者居，日与行子市。悲风起庭槐，飒飒盈双耳。

月下怀同盟 其二

碧天如水驻冰轮，粲粲裁馀一两星。想见墙东病居士，废书捐枕步中庭。

南堂八绝句 其六

风摇疏影落清漪，汎汎鱼儿趁晚嬉。不是来禽惊不去，窗前从此使人疑。

戏泽老

要识漳州李秀才，无髭无发恶追陪。如今熟也君知否，不独江西有大梅。

寄曾敷文

谁道衡阳雁即回，也传书向岭南来。故人得报皇恩至，约我同归青眼开。爽有江湖清暑气，豁无尘土溷灵台。功曹法掾相随处，邂逅追踪真快哉。

勉毕元明

男儿数偶奇，不必苦嗟咨。颜子犹箪食，庄生亦布衣。百年容易老，万卷卒难窥。致力宜为者，腾骧自有时。

滩声 其一

长滩斗折转城隅，激浪飞声昼夜俱。猛讶龙骧带雷雨，缓疑仙会集笙竽。吟风古木那能和，弄影幽禽只自娱。我已无心到天籁，凭栏聊为一踟蹰。

谢仁老寄所画李长者出山相五首 其二

香云郁郁覆江城，来现开元长者身。八十卷经都论了，却将无说示常人。

延庆山中呈田世德

云拥招提自一家，僧前百鸟正衔花。长官不怕惊飞去，犹向山头放晚衙。

送长卿 其二

阳朔千山与万山，生绡图写北人看。君今款段穿云去，莫厌崎岖行路难。

和郡主簿绝句九绝 其六

取友能无怍，初终贵一如。陈张遗辙在，试展马迁书。

佛前笋 其二

和气潜通无间断，佛光回照有因缘。恩书不远归期近，已觉斑衣色倍鲜。

雪中简次萧求团茶

竹上松间敲玉花，最宜石鼎荐灵芽。蓬门不识苍龙璧，借问风流宰相家。

马叔宝寄种竹诗次其韵

穷年不挥斧，叹息无妙质。谁知深眇中，环堵以为室。纷笔如万牛，力挽未曾出。论交馀此君，聊为拂巾栉。人间方好竽，萧萧乃鸣瑟。兹焉得所投，陈雷信难匹。昨来面墙心，举倡有风日。莫似白乐天，殷勤在兜率。

送杜堪才以江汉故人少为韵 其五

汉水方涸流，梁园正秋杪。驾言托朝昏，陈事有台沼。他年李杜来，慷慨识者少。安得从君游，一笑今古了。

示崇宁长老善资 其二

独秀峰前是宝坊，坐令热恼变清凉。人人认得长安路，珍重旃檀一瓣香。

招颍昌曾存之

荆山汉水雪边春，满眼风流见古人。领略此心谁与尽，从容高义势难亲。静摇庵影竹如昨，清弄池光梅欲新。知子相忘忘未得，禅床推倒就车轮。

读庄子 其二

万物同为一体真，体真谁复见陈新。今吾故我强名耳，莫逆于心得此人。

世美归侍政府以送君南浦伤如之何作诗送之 其五

前年可罗雀，朱幡出濠梁。今年可炙手，衮衣登庙堂。公家本金玉，何曾变炎凉。公子不展眉，端为斯人伤。

闻州学补试

辟廱泮水旧先生，十五馀年经自横。今日传闻试多士，尚疑身复任权衡。

马叔宝寄种竹诗次其韵

穷年不挥斧，叹息无妙质。谁知深眇中，环堵以为室。纷笔如万牛，力挽未曾出。论交馀此君，聊为拂巾栉。人间方好竽，萧萧乃鸣瑟。兹焉得所投，陈雷信难匹。昨来面墙心，举倡有风日。莫似白乐天，殷勤在兜率。

次韵答李希白秀才

数椽茆屋异千间，惭愧君歌行路难。自昔牛羊多列鼎，只今藜藿未盈箪。须将嘉木殷勤植，莫把修鳞取次蟠。请看齐城不危困，功名岂复有田单。

亡原作忘，据四库本改友皇甫民望挽词 其二

超然遗象数，非古亦非今。过我每终日，惟君同此心。绝编犹可续，折角竟难寻。已矣无由作，高山空自琴。

次韵显父睡起偶成

杜门无复辙声来，一日刚肠欲九回。消遣但能眠白昼，较量犹胜走黄埃。霜风却暑通归路，篱菊要人荐寿杯。同我此心君最切，更将幽思托清才。

偶书

朝天坊里朝天客，拱北轩中拱北人。惟有苍苍知此意，只应潜为启严宸。

寒食日

祖考流光岂有穷，不能肖似忝家风。北红塔畔清明节，心折高山怅望中。

延庆山中呈田世德

云拥招提自一家，僧前百鸟正衔花。长官不怕惊飞去，犹向山头放晚衙。

招泽老

门向山城静处开，更无一点旧尘埃。葛藤尚忆龙溪老，拄杖横担便可来。

读从外祖书

善如平路恶如巇，底事前人浪自疑。方寸但令无愧怍，彼苍何虑有偏私。流言耸动知公旦，削迹奇穷见仲尼。事事存心惟节慎，大哉斯语是吾师。

次韵先生湖上有作

霜落西陂晚，追携物外欢。孤芳迎日动，轻浪逐莲乾。鱼计从来审，鸥盟未易寒。谁知少陵老，爱客似苏端。

敬读仁祖实录用前韵

嘉祐纪庚子，犬马初冬生。安知拱尧舜，不事沉香亭。尔来百寮底，霏霏清涕零。弓剑谁与问，白云飞晚晴。恭闻语乾造，凛如班集英。遗恩泰山重，死报鸿毛轻。圣孙王纂承，行当叩天扃。

将至南京简应介中 其一

得之平陆我登车，不见群优孟子诛。只恐鼻端无好质，归时依旧腹空虚。

分韵送德符还山得送字

秋风歘来归，秋事日夕动。叶净嵩岭高，烟空颍川纵。茅斋郁其傍，妙与猿鹤共。拂衣问前途，不作河滨梦。念君如病松，重以旻天恸。未屠朱子龙，且集黄公凤。伊予亦何为，于此迭宾送。慎勿甘自埋，斯文要梁栋。

示澄庵庵主炳著 其一

又向全州现此身，澄庵犹是旧时人。相逢休说途中事，且点茶来吃一巡。

读郭有道传

隐不违亲与俗通，危言覈论绝胸中。纷纷禁锢知名者，何事全无有道风。

读颐卦

灵龟不语亦不食，深之又深乃其息。清泠渊中能事毕，天长地久无终极。朵颐自朵非自得，何暇外观惟汝即。吾言易行休更惑，抱一故为天下式。

送散老归龙井

长安冥冥砂砾飞，道人趼足来何为。师恩浃髓未云报，誓求卿相成其碑。卿相盈朝成者谁，尚书妙墨侍郎词。二公奔走天下士，士获一面犹几希。道人愿力岂不满，文字乃今兼得之。龙井神龙应护持，杖头星斗东南垂。过门别我自色喜，我愧儒冠多背师。

送文仲省亲

曾参爱孝通神明，乐正子春游其门。下堂伤足不忍出，流光至今覃后昆。阿文全似李令伯，更相为命母与孙。母年可惧发委雪，诸父骈头埋九原。淮山之阳归未得，饮啜无以供晨昏。脱身来寄岂获己，方寸摇摇旌旆翻。飞云入望且还岫，况乃凯风吹棘薪。白水真人挽不住，却垂故橐驰京尘。皇天后土识君意，如君勿忧长贱贫。

偶书

莫把形骸碍此心，此心真体杳难寻。太虚仅此一沤发，方寸能容万象沉。无佛无人谁是我，不来不去妙常今。更须知有全提在，拄杖从横云雾深。

班超

功名从古病难成，况作天西绝域行。纵有平陵同落落，其如卫候尚营营。杀妻吴起终遭逐，上疏鸿卿不免刑。定远独能逢圣主，千年万岁蔼嘉声。

谢仁老寄所画李长者出山相五首 其五

一真境界孰能参，赖有斯人作指南。更赖殷勤招唤得，不知流落在烟岚。

登碧岩寺卢舍那瑞像阁 其三

我住莲华法界中，尘尘刹刹本来同。旃檀一瓣聊兴供，吹满岩前万窍风。

仲益约游延庆不至作此戏之

出门无他岐，一径指山麓。馀寒弄晴阴，淅沥散轻玉。我仆亦赏心，我马亦飞肉。回首幕中英，文书正拘束。

和欧阳彦立再用仲益前韵

山行迹未扫，倏忽岁已除。东风从东还，天机动群无。自怜藜苋中，遭时谢严徐。两曜栖睫端，辉光照三馀。尔来知昨非，一笑捐诗书。虚堂自朝夕，与世成阔疏。胡为公子贤，宾集亦到余。鸣泉春际飞，聊复观跳珠。

次韵参寥访和靖先生故居

湖边高节与谁邻，落落寒松往往皴。就使衡门已尘土，不妨千古自阳春。

次韵显父睡起偶成

杜门无复辙声来，一日刚肠欲九回。消遣但能眠白昼，较量犹胜走黄埃。霜风却暑通归路，篱菊要人荐寿杯。同我此心君最切，更将幽思托清才。

菏泽

滔天洚水非凡灾，平地汹汹生风雷。帝尧哀民作鱼鳖，咨禹平之时懋哉。未暇雍容堂陛上，和羹以尔为盐梅。禹知休戚系予手，汲汲岂获怜婴孩。疏凿高低捐四海，校量势力天须回。尔时菏泽次第及，导引一股从东来。就中不独豫州利，八荒赖以川原开。农桑处处酬愿欲，鸟兽蹄迹还蓬莱。此泽虽微与有力，揭之载籍悬星魁。禹归上天已万祀，遗利犹今分九垓。帝里虎士不知数，朝昏待哺张其腮。转输粟布自东部，浃日何啻浮千桅。始知寸胶无足用，安危须仗经纶才。君不见黄河泛滥金堤摧，縻费皇家几亿财。华衣肉食皆妙选，年年议论喧中台。

自方广冒雨过高台示德澜长老

云烟犹暝晓，杖屦已高台。眼向不危去，景从无外来。巧将新水墨，洒出旧尘埃。携得还天北，晴时阔展开。

母氏诞生之日得家书喜不自胜形于鄙句

萱草留春瑞气长，二年吴越杳相望。炉烟正起依南极，乡信俄来自北堂。委曲备闻逾获宝，欢欣遥想盛称觞。人心天意端如此，行矣归宁慰寿康。

次韵和师稷清明怀乡之什 其三

天路幽禽暖颉颃，芝兰抽砌叶初长。自怜骨立风光里，勉向原头泣奉尝。

示澄庵庵主炳著 其二

澄来澄去不知年，一片澄光月样圆。照破十方三世黑，大家同集世尊前。

次韵世美简别乘喜雨

一勺龙泉甫到城，滂沱疑是泻南溟。枣心正为斯民赤，菜色宁忧异日青。击壤田家方自得，掷金诗轴已交形。病来无复高阳兴，宴喜空烦置醁醽。

元鲁侍亲还以凡今之人莫如兄弟赋诗送之

尔生见天地，较我两岁迟。儿童作壮夫，恍若旦暮期。诗礼久服膺，飞鸣当及时。慎勿醉乡去，志士良耻之。

读龙图梅公瘴说

市门隐去不知年，蔽芾甘棠荫乐川。五瘴作时虽不染，一篇留诫指其然。直须镂版人皆与，庶使绵区病可痊。更有奇方公未说，上医医国许心传。

揽秀轩

观书已若观山水，今更开轩山水来。岌岌云收腾日月，滔滔鱼跃起风雷。二仪歘向胸中集，万象都从笔下回。只恐高深亦欣览，秀才尤秀出尘埃。

元夕过唐潜亨 其二

藏拙堂深不浪开，夜光容我卷书来。梅花傲雪初无语，斗柄催春忽自回。

次韵和端夫喜望之祈雪有应

诚意通群祀，朝来忽已飘。六花纷汗漫，千里入均调。赵璧光凌日，隋珠暗掷宵。老农愁自判，稚子喜来娇。化育知难诘，形容岂易描。白盐聊比拟，黄竹谩讴谣。谈柄迷修麈，朝衣夺素貂。丰穰归嗣岁，收拾谢枯樵。浅露先生履，深齐惠可腰。思添韦应物，狂助盖宽饶。民食逃艰粒，宸心定解焦。楼高天构玉，池迥地疏瑶。爽韵陪松桧，严声陋鼓箫。亡羊空道路，失鹤但云霄。抚运年将往，侵人鬓欲凋。题舆真健笔，险句压寒绡。重愧非名士，兹焉缀下寮。主宾参沔渡，杖履集山椒。故事梁园在，风流楚国遥。琼瑰争报复，宇宙一漂摇。莫讶春来晚，春来待此消。

谢潜亨惠芸香紫桃

暑窗已觉书生蠹，饥腹还惊雨后雷。珍重先生解人意，芸香桃实一时来。

读林醇中书

天下苍生如我何，故人犹祝保天和。奉亲志意得归路，报国功名还钓蓑。已分息心随饮啄，不应平地起风波。璚瑶欲报安能报，空向秦淮怅望多。

戏史述古多问相

穷当益坚愧枉道，心不胜术思齐贤。如何东里史夫子，骨相勤勤挥酒钱。

戏孙扬休

耿耿僧坊寄日边，晚移穷巷避諠阗。羹藜不饱同攻苦，秣马言归独处先。木叶已随风力远，霜轮行作璧形圆。衣冠返敝文昌路，何似高堂坦腹眠。

次韵和钱塘诸公赏梅十绝 其三

云山寂寂水回回，幽境非缘世俗开。桃李无言且如此，自然人逐暗香来。

送交代荣子邕

頖宫久戢身，所造益了了。慷慨揖古人，百为无一矫。就令力回天，初不变忽眇。璀璨文字间，与此故相表。服膺今十年，邂逅辱继绍。遇我逾故交，微言几昏晓。可怜不两留，行色逐飞鸟。蓬山插青冥，郁郁佳气绕。怀铅谢风尘，大用此其兆。愿子更勉旃，真贤古来少。

敬读仁祖实录用前韵

嘉祐纪庚子，犬马初冬生。安知拱尧舜，不事沉香亭。尔来百寮底，霏霏清涕零。弓剑谁与问，白云飞晚晴。恭闻语乾造，凛如班集英。遗恩泰山重，死报鸿毛轻。圣孙王纂承，行当叩天扃。

将至南京简应介中 其四

直谅多闻许我亲，迷途从此遂知津。社中忽怪尔来进，曾向睢阳见异人。

次韵文仲冬夜书怀 其一

抱经何必叹空言，看取东郊旧力田。藨蓘倘能无落事，太阴居卯定丰年。

恭王殿

昔人语君臣，相须比弓矢。乃若父子间，至情非所拟。惟王适帝心，重以才艺美。朝罢正临轩，隤丸未云已。谁令羽翮摧，高飞为中止。朅来天宇东，基构傍菏水。灵光屹相望，应陋苟完矣。于今崇传舍，便是当时阯。那知王者居，日与行子市。悲风起庭槐，飒飒盈双耳。

次韵胡秀才遗桃花

灼灼桃源数朵红，青禽传到荜门中。傍人只喜窥春色，达士元来寄祖风。谩说几经千岁赏，会须一笑万缘空。沉香散处圆蒲稳，花自蕃鲜体自同。

送荣子邕宰新郑

子渊陋巷居，子真岩下耕。穷约一如此，不妨道自行。矧君有民社，南面恩光荣。问学□经济，岂不慰高情。尔来几薰风，许洛犹声名。还将模范心，农桑厚群生。行矣舆人歌，国侨相弟兄。

谒武侯道中 其四

晚雨霏霏江上来，长江水色蒲萄醅。鸬鹚鸧鸹得意处，凌风荡桨从东回。

次韵和永守丁葆光大夫对雪

几日江云凝不流，欲将胜事一齐收。乾坤破夜端为昼，草木留春不复秋。黄竹作歌君得意，素娥行酒我消愁。须知身世尘埃尽，直到广寒宫里游。

次韵承君见寄 其一

纷纷市道久成风，平地青楼作帝宫。白玉相看有君子，坐令高议薄冥鸿。

戏舜俞游西湖

湖光收尽只芙蕖，决眦飞来白鸟孤。想见城南葛藤老，又将心境示妻孥。

读郭有道传

隐不违亲与俗通，危言覈论绝胸中。纷纷禁锢知名者，何事全无有道风。

佛前笋 其二

和气潜通无间断，佛光回照有因缘。恩书不远归期近，已觉斑衣色倍鲜。

陈满堂

满堂当日亦飞升，金笋无根不复生。惟有明皇留辇处，至今云雾半山横。

中秋日泛湖杂诗 其七

胡床兀兀坐忘情，似向曹溪见老能。若处樵歌好消息，妙高峰上许人登。

顺阳东山下小池

行尽江山知几重，山前池沼尚残红。尘埃满眼欣相见，驻马垂杨夹岸风。

世美寓展江作此简之 其二

翩翩俭府几西风，更拟真游渌水中。秋晚倚栏应记得，全家看尽渚莲红。

高山

莫道高山老古锥，歘令金碧照崔嵬。神通未必输摩诘，眼净方能识万回。捧打室中纷似雨，鼓椎堂上吼如雷。天长地久君王寿，从此宗风亘未来。

次德符韵六诗 书怀二首 其一

秋容未觉成萧飒，脩竹疏桐阴四匝。先生归驾挟西风，堕我南堂似凋叶。对床邀月入高谈，梦想从来谢三接。是非火作正炎空，忍与纷纷竞牙颊。莫欺鸥鸟不知人，须信天机在眉睫。妙哉托处无何乡，一念能回百千劫。君诚有意涉其流，请为安行具舟楫。

次韵和师稷清明怀乡之什 其十

三元甲子几回旋，前日沧溟今甫田。惟有交情似春寿，蟠桃花里自年年。

画山 其二

三峰阔展映天长，大巧由来未易量。我欲移归殿前去，万年千载对君王。

次韵仲孺梦与世美诸友同集

箪食凄穷阎，綵衣焕华屋。公子谢群居，几年羊胛熟。逢迎纷故人，趣异终疑独。精诚洞虚无，相应比如竹。不羡春风前，流莺啭乔木。勤勤通昔心，全胜书一束。胡然亦神游，邂逅同梦鹿。夜旦环中来，梦觉更主仆。只今所见闻，转手惊莫复。冰释倘未能，兹焉良可烛。

闻州学补试

辟廱泮水旧先生，十五馀年经自横。今日传闻试多士，尚疑身复任权衡。

假寐灵川报恩寺

故人犹在驿亭边，暂向云房借榻眠。漏泄祖师多少意，松声都到小窗前。

奉和邢舍人寄望之愚溪朝阳岩 其二

我闻紫微公，润色迈东里。道阻未识面，驰心极云驶。及此襄汉游，黄堂见名氏。乃知吏民上，屹若楚山峙。不以外自殊，夙兴酬寄委。陶瓦焕穷阎，长堤矗江涘。陋彼绳墨拘，畏首复畏尾。坐令焚溺馀，衣食就安址。流泽配羊杜，如水注无底。念兹智略成，愚者岂同履。胡为愚溪水，啸咏送寒晷。虚涵万象幽，清绝一尘滓。想公溪上心，所得似夫子。岁律方峥嵘，抚事聊尔耳。鼓枻得浮沉，观鱼谢竿饵。应怜柳司马，爱身异桐梓。

次韵仲弓见答

青衫白马吏天边，胸次长年只辋川。我愧无才似裴迪，亦缘春步见新篇。

寄蒋彦回

澄庵一别两炎风，回瞩潇湘兴莫穷。木耸云山常献瑞，鼎收龙虎妙成功。精神迥出拘挛外，日月都归笑傲中。闻说芝园转增胜，杖藜行欲绕芳丛。

送李方

我迁汉阳居，君为建阳掾。江山几千里，何当重会面。身世波上萍，岁月弦上箭。自古以叹嗟，不古乃独见。为仁岂由人，弘道道该遍。万生无终穷，同我一方便。壑源春焙香，黄鹂静中啭。简书有光阴，归坐亦可燕。此事入高明，了了为君见。舟车暂西东，勿受离情转。

铜池

匀叠滩头碎石，满添江面清流。聊向个中儿戏，不知何处尘浮。

湖上杂咏 其五

滨湖一一敞雕栏，自是黄尘不汝閒。今日舒眉宁易得，未应轻作剡溪还。

默坐有感

后悔宁可追，称误岂容数。试观古来人，何以为先觉。一日三省躬，此事在力学。年光捷霜蹄，我心羞龌龊。

少隐惠所尽潇湘雪景 其一

永州城北十五里，二水初同为一水。天花开玉满前飞，人在故人亭子里。

滩声 其一

长滩斗折转城隅，激浪飞声昼夜俱。猛讶龙骧带雷雨，缓疑仙会集笙竽。吟风古木那能和，弄影幽禽只自娱。我已无心到天籁，凭栏聊为一踟蹰。

次韵和端夫游谷隐

我生泉石中，清赏殊不足。得官汉上来，邂逅亦溪谷。他时长安尘，用此尘外赎。城南百馀里，洒落自风俗。招提密相忘，一一俨西竺。缅维作者谋，永集荆楚福。兴国最佳胜，千柱列岩屋。前疏白马泉，后据双凤麓。衲衣拥云外，拄杖倚藤竹。天龙咫尺耳，入户体生粟。谁为逢氏迷，不复枨也欲。落英无再红，秀发岂常绿。共将香火心，稽首千手目。老僧独何为，瞬我掣电速。已矣勿重言，良药反成毒。

示长卿二绝 其二

一别和州二十年，山长水阔去无缘。因君说起外家事，特地栏边心怅然。

道傍妇

长插双钗低系裙，手持青伞步如云。忽然退傍芭蕉立，元是前头逢伯君。

示长卿

君与我同庚子生，连年忧患亦纵横。天高休说不可问，心下直须深自明。运属时雍人正乐，祀严郊报礼初成。涤瑕荡垢知多少，行矣欣欣木再荣。

题仁老所画枕屏 其一

昔侍先君官四明，往来皆向此中行。昊天欲报嗟何及，空对小屏无限情。

临江仙

有个头陀修苦行，头上头发毿毿。身披一副醦裙衫。紧缠双脚，苦苦要游南。

闻说度牒朝夕到，并除颔下髭髯。钵中无粥住无庵。摩登伽处，只恐却重参。

寄元老 其二

欲知别后事如何，门巷苔生雀可罗。偏称解衣槃礴裸，真为静处萨婆诃。鬼神密护炉中药，风雨深藏壁上梭。惟是葛藤犹入念，有时西望笑呵呵。

送杜堪才以江汉故人少为韵 其二

杜陵世多人，风流自唐汉。振衣入朝廷，玉立争璀璨。若人独何为，辕下尚羁绊。舌在且加餐，慎勿发长叹。

送黄元明赴梁县尉

豫章控江南，山高水沄沄。钟此千里秀，君家贤弟昆。文采映诸父，鸾凤争腾骞。伯氏晚相遇，许我游其藩。聪明置不用，道术臻忘言。妥然稠人中，容貌白玉温。求之古君子，端若李仲元。一尉聊尔耳，谁识君所存。霜风惨黄叶，雪雨埋朝暾。柴车竟行哉，我心忧聋昏。

写黄庭 其三

高真元是世间人，能密枢机到上清。天地有终吾不老，环刚犹得度群生。

谢承君见访

龙吟虎啸岭云开，卷罢残经首重回。命驾直因中散去，赍羊不为护军来。真情破腊融初日，高论先春骇迅雷。勉力古人论一报，终惭瓦砾异琼瑰。

菏泽

滔天洚水非凡灾，平地汹汹生风雷。帝尧哀民作鱼鳖，咨禹平之时懋哉。未暇雍容堂陛上，和羹以尔为盐梅。禹知休戚系予手，汲汲岂获怜婴孩。疏凿高低捐四海，校量势力天须回。尔时菏泽次第及，导引一股从东来。就中不独豫州利，八荒赖以川原开。农桑处处酬愿欲，鸟兽蹄迹还蓬莱。此泽虽微与有力，揭之载籍悬星魁。禹归上天已万祀，遗利犹今分九垓。帝里虎士不知数，朝昏待哺张其腮。转输粟布自东部，浃日何啻浮千桅。始知寸胶无足用，安危须仗经纶才。君不见黄河泛滥金堤摧，縻费皇家几亿财。华衣肉食皆妙选，年年议论喧中台。

览镜

三窜湖南与岭南，生涯破荡孰能堪。归田莫虑饥寒迫，眼下新来有卧蚕。

寄参寥 其二

上东门外解船时，赴感汝阴师未归。松麈对谈能几日，瘴乡孤坐但忘机。珠腾甓社淮南冷，山折成都蜀道非。属耳朱弦谁莫逆，只应袖手看鸿飞。

喜长老永文方自外归

荆棘丛中自在人，不知何处是埃尘。岩前逢着笑绝倒，也似炎荒金色身。

他处梅自十月已开烂熳独此今方作花睹之欣然 其二

东君消息到梅梢，满眼轻盈渐解苞。绕树更忙须百匝，行看新样插云髾。

中秋日泛湖杂诗 其五

从来笔力扫千军，卷舌无声岂不能。欲似元戎耀奇策，故令偏帅作先登。

登碧岩寺卢舍那瑞像阁 其二

我自南方稽首回，大千经卷出尘埃。十方三世都圆了，卢舍那尊金色开。

佛前笋 其一

基构于今政十年，不容山竹暗行鞭。森然五笋自何出，盛矣文邦相与传。

和刘知录见寄并简阳先生

刘郎爽气晓霜晴，阳子高怀宝鉴明。虽幸竹林容入会，每惭布鼓独无声。一杯葵藿真佳趣，五鼎牛羊谩宰生。廊庙他年调燮手，不妨潜室且和羹。

送散老归龙井

长安冥冥砂砾飞，道人趼足来何为。师恩浃髓未云报，誓求卿相成其碑。卿相盈朝成者谁，尚书妙墨侍郎词。二公奔走天下士，士获一面犹几希。道人愿力岂不满，文字乃今兼得之。龙井神龙应护持，杖头星斗东南垂。过门别我自色喜，我愧儒冠多背师。

寄华光仁老

越州刺史越州僧，曾是龙华同会人。偶向祝融峰下过，便从香积钵中亲。毫端宝刹重重现，句里藏机一一新。正是连天雁回日，此心先已到江滨。

闻仲弓得籍田令

夏木如云作昼清，西豪无复岸纶巾。知君谈笑籍田去，又喜长安有故人。

招文仲

晖晖晴日动寒灰，书罢衡门为子开。莫似王郎著杯酒，更无茶思竹边来。

将至南京简应介中 其四

直谅多闻许我亲，迷途从此遂知津。社中忽怪尔来进，曾向睢阳见异人。

纪梦

梦如符节自然合，吉事有开期必先。天地无私人主圣，孤臣从此望归田。

仲益约游延庆不至作此戏之

出门无他岐，一径指山麓。馀寒弄晴阴，淅沥散轻玉。我仆亦赏心，我马亦飞肉。回首幕中英，文书正拘束。

送荣子邕宰新郑

子渊陋巷居，子真岩下耕。穷约一如此，不妨道自行。矧君有民社，南面恩光荣。问学□经济，岂不慰高情。尔来几薰风，许洛犹声名。还将模范心，农桑厚群生。行矣舆人歌，国侨相弟兄。

次韵马叔宝忆梅

儒冠染尽马蹄尘，又见年光冉冉新。寄我一枝无驿使，赖君佳句有阳春。雪边孤韵谢安石，风际幽香韩得真。何日相携拂衣去，澹烟微月楚江滨。

陈莹中画像赞

凤阁鸾台何许，天涯地角周游。此老老而益壮，超然一段风流。

谒武侯道中 其五

万山横出波面浮，山前舟楫凌飞鸥。遥看塔庙带残日，蓬莱方丈金鳌头。

和路主簿喜罢役法并酬范奉议见寄

因革纷然岂用情，由来消息与时行。奏封直指财并力，造法当期实应名。可使华夷渐润泽，不烦衡石自均平。将明况是忧民者，即见熙熙百室盈。

治梅圃 其二

中间篱障压根蟠，四面荆榛逼树攒。今日削除随手净，放梅高出紫云端。

将至南京简应介中 其四

直谅多闻许我亲，迷途从此遂知津。社中忽怪尔来进，曾向睢阳见异人。

读郭有道传

隐不违亲与俗通，危言覈论绝胸中。纷纷禁锢知名者，何事全无有道风。

曾氏北园 其一

浮云不傍此庵来，竹静幽兰一笑开。若处鲜鲜解人意，等閒冰破作春雷。

湖上

菱盘不复藏秋水，蒲剑犹能战晚风。共陟孤高更忘适，纷纷霜叶下晴空。

澹山

目击何人妙得知，谩携斧子住岩隈。衔花无复鸟兴供，运木有时神倒栽。丈室每思云外去，沱山长记雨中来。凭师更展慈悲力，早使回头一笑开。

六一岩

造物有所待，巉岩从此通。千峰豁前障，万象欻来同。涤览进江水，啸晴生虎风。谁知不朽事，成在笑谈中。

大平

大施门开陆海中，一时缁素许参同。纵横只见山河露，消息宁知车马通。帝网重重含宝刹，法轮日日转龙宫。何当去作庞居士，笑指庭花问祖风。

川涨

昨朝清露石，今日涨汀湾。翕受无边水，流来有众山。鱼龙随浪跃，鸥鹭掠波还。因念盈虚数，高楼一破颜。

次韵和潜亨雪 其二

朝来一色换纷华，眩眼端如醉后车。岂待三年方楮叶，虽非八月亦芦花。李边照曜河南日，柳外缤纷靖节家。欲上云岩访禅老，路迷空想举长叉。

题仁老所画枕屏 其五

身在九疑麓，门当二水流。谁知剡中胜，朝夕助嬉游。

画山 其一

几年密与画山邻，今日归航驻水滨。天亦有心酬我愿，敛云收雾日光新。

临江仙

有个头陀修苦行，头上头发毿毿。身披一副醦裙衫。紧缠双脚，苦苦要游南。

闻说度牒朝夕到，并除颔下髭髯。钵中无粥住无庵。摩登伽处，只恐却重参。

冰韵端夫闻江北水磨

万事根本安装难明，声之所发由声声。不有智者抉其□，直如宝剑埋丰城。风生风济孰嘘吸，制作解成琴与筝。矧兹江汉泻荆楚，含桃初熟飞流莺。波涛暗逐岁月长，激激滩际春雷谹。白沙湖边更湍急，五磨因缘资养生。城中鞭驴喘欲死，亦或人劳僵自横。借令麦破面浮玉，青蝇遽集争营营。乃知此策最长利，朱墨岂复嗤南荣。天轮地轴骇夜，彷佛飓扇吹苍瀛。游江夫人俨然坐，蛟龙不动如石鲸。只应神物亦持护，我辈何妨双耳清。

自方广冒雨过高台示德澜长老

云烟犹暝晓，杖屦已高台。眼向不危去，景从无外来。巧将新水墨，洒出旧尘埃。携得还天北，晴时阔展开。

仙翁山下遇王由正用驿壁二诗之韵见意 其一

物外风期迹已陈，须知日月去来频。我今欲换神仙骨，还向山前逢异人。

留别兴安唐叟元老推官 其三

幽居不许穿云到，宝阁仍忘破晓登。多少从来疑着处，一齐分付打包僧。

曾存之以伫云名庵以待缁流因作此戏之

不见从来庵内人，结茅濒水更慇勤。云飞日日满天地，借问如何能伫云。

班超

功名从古病难成，况作天西绝域行。纵有平陵同落落，其如卫候尚营营。杀妻吴起终遭逐，上疏鸿卿不免刑。定远独能逢圣主，千年万岁蔼嘉声。

智岸将往钱塘索妙乐庵诗勉此为句

向来杨处士，今作岸禅师。懒散元非我，熙怡竟有谁。长应心似水，不复口如碑。此处真安稳，何人妙得知。

妙高亭

四望山头老比丘，笑他思大浪经由。巧将三十三天好，都向青云青处收。金翅远投云际歇，银河低绕砌边流。高高更有堪行路，骑取沩山水牯牛。

梦曾存之见过 其一

疋马来过笑且言，廉州象郡亦同还。今朝敕了明朝下，尽是君王独断间。

送米 其三

数亩非无负郭田，川途修阻故萧然。得君远胜子舆友，使我非无漂母怜。未拟更求佳传报，且先分当酒家钱。亲朋只愿长相见，归饱丰穰不计年。

元日 其四

南来日日望新年，今日新年到眼前。笑语妻儿莫惆怅，即随归燕上归船。

南堂八绝句 其三

长廊耿耿注西东，鼓腹循环返照中。更拟将心寄明月，无端云叶上晴空。

次德符韵六诗 分韵见简

幽人寄岩谷，志士从簪缨。所尚初不同，出处皆有行。夫子胡为哉，饮露餐秋英。和璧以为质，黄钟以为声。皎皎文史中，久作星斗明。一见辄心降，端如屈人兵。天意亦可料，祸患矧已经。岂其礼乐时，而不收圭珽。故知阿衡任，便是西山清。我岂夫子徒，猥辱薮泽并。驱车远过我，为我开天庭。凡今落松麈，皆昔所未聆。念此坐相阻，三十六峰横。子言不子随，犹得座右铭。

次韵和慎微雪夜饮归

篮舆还自斗边城，雪夜乾坤分外清。我为捐书径眠去，寒光犹助一窗明。

追凉晚步邂逅张云卿王文辅王子正三进士同行

巷僻门多掩，鸡豚散不收。后先携众士，笑语入汀洲。太尉庙前面，冠芝亭上头。旷然无障碍，谁羡尔公侯。

阻雨呈由正 其一

秋风吹雨入疏棂，永夜漫漫双眼明。借问泥涂困行李，何如南亩念西成。

将到均州

武当孤垒插天西，一见都忘渴与饥。倦客惟贪早休歇，不知匏系未成归。

嘲龚彦和

衣领从教虱子缘，夜深拜得席儿穿。道乡活计君知否，饥即须餐困即眠。

登鹏高亭基

野烧无踪知几年，故亭遗址尚依然。巍巍稳据山千仞，渺渺前当水一川。地展云衣深固护，天回松盖巧周旋。重兴栋宇非难事，坐使风光集绮筵。

次韵和师稷清明怀乡之什 其七

南明山下枕清流，胸次尘无一点留。只恐少微黄色动，终然来作济川舟。

送监作院潘供备 其一

盟府功臣奕世孙，低回筦库尚随群。干戈分职名虽武，诗酒忘怀格自文。倾盖二年嗟往事，赢粮一日指行云。江梅欺雪南枝发，如綍新除定此闻。

偶书

白发倚门无限情，江湖渺渺秋欲生。回船捩柁见归路，天道无私怜汝诚。

书楞伽经后

牟尼净虚空，大慧舒光明。森然万象形，有目咸欣睹。疑解二俱脱，一切本如如。一一楞伽山，演说修多罗。稽首方便慈，功德无穷尽。我今如是了，是为报佛恩。

梦臣惠潘谷墨 其二

潘谷卖墨时，吕翁尝过之。指授长生诀，举世那能窥。但称众墨中，谷墨最珍奇。一旦内药成，解去逃喧卑。忽忽期月后，来与丹元期。夜饮晓分手，丹元初不知。仍留墨数片，属元付其儿。有儿旋其门，顶白元惊疑。细诘所以然，始知谷如斯。谷仙今几年，谷墨今在兹。静言人间世，舟壑常密移。朱颜兀槁木，绿发垂素丝。借令富贵极，毕竟将奚为。谷乎真可人，得墨吾得师。

次德符韵六诗 书怀二首 其一

秋容未觉成萧飒，脩竹疏桐阴四匝。先生归驾挟西风，堕我南堂似凋叶。对床邀月入高谈，梦想从来谢三接。是非火作正炎空，忍与纷纷竞牙颊。莫欺鸥鸟不知人，须信天机在眉睫。妙哉托处无何乡，一念能回百千劫。君诚有意涉其流，请为安行具舟楫。

次韵钱济明访定力僧及寄吴行古三首 其二

北阙来新荣，南溪抱初寂。二子非世交，穷通偶殊迹。诗书寄平生，孤云卷晴碧。遥遥天一涯，回首无咫尺。伊予亦乡邦，岂敢烦记忆。尚误分隋珠，宵光动墙壁。

小舟枕上

船头钻入北来风，继日连宵闭短篷。多少峰峦多少意，一齐收在枕屏中。

六月六日城外马上呈世德 其二

虎头凤麓连长堤，随山刊木路可为。长官仁政及物远，一时力役民忘疲。

喜晴

一阳初欲与时亨，便觉群阴不敢行。寒雨断飞天皎洁，冷云收翳日晶明。泥乾屐齿都无阻，气协花心倍有情。天运回旋吾道长，欣欣此际孰能名。

南堂八绝句 其四

盆水如池傍竹根，早期功业在龙孙。尔来取饮多奇羽，更得南堂幽趣繁。

周御史庙

忠言直节动天聪，名在升平北斗中。阴德久宜家有后，光灵今与国无穷。庭前乌集当年柏，门外风生旧日骢。公不世情应我顾，一觞聊复以诚通。

别零陵

零陵讵中邦，道阻五千里。我以放逐来，本非心乐只。身止高山巅，忽忽弥半祀。人情久自亲。况复多可喜。坐使故乡念，如火沃之水。罪大不得留，今兹动行李。昭州虽岭南，流寓盖均耳。倘未还庭闱，在彼犹在此。胡然当作离，耿耿殊不已。物我要兼忘，咄哉从此始。

次韵马叔宝忆梅

儒冠染尽马蹄尘，又见年光冉冉新。寄我一枝无驿使，赖君佳句有阳春。雪边孤韵谢安石，风际幽香韩得真。何日相携拂衣去，澹烟微月楚江滨。

入湖南界 其九

折得梅枝插轿帘，路人惊怪簇巉岩。从教大担担将去，深入三家村里谈。

闾丘大夫挽词 其一

鸳鸾纷集日，松桧掩新茔。持节空诸路，分符谩列城。闽山馀旧峻，淮水漾前清。地下虽难作，功名凛似生。

留别龙城山主怀义 其四

青天无碍本来同，休向江边动别容。师似碧潭吾似月，东西南北总相逢。

梦臣再以墨来

孙郎文史外，所好墨而已。龟玉藏椟中，涓辰乃开视。未尝轻示人，每戒卞和耻。谓予心事同，分惠真可喜。磨去五之一，馀者恰盈咫。印弄棱角刓，前言戏之耳。苍头忽踵门，喘汗殊不止。恍疑皂囊药，无因至于此。亟取启缄封，入眼胜双鲤。其长应天数，其光动晴晷。当暑尚挟纩，岂但什袭比。且云此不刓，品色尤更美。始知雅意来，要以补前毁。想初闻语时，废书频拊髀。兵法善致人，所致必如指。一朝下两城，曾不费一矢。坐令鼎足心，成辙乱旗靡。堂堂莫我过，势若建瓴水。墨果多乎哉，一一是孤垒。齐城七十二，受降从此始。

自淡山过暗岩

淡中有味味真味，暗里有明明更明。不是同来三大士，有谁能识此时情。

和刘知录见寄并简阳先生

刘郎爽气晓霜晴，阳子高怀宝鉴明。虽幸竹林容入会，每惭布鼓独无声。一杯葵藿真佳趣，五鼎牛羊谩宰生。廊庙他年调燮手，不妨潜室且和羹。

送大受赴天官

元祐真人初御天，四门穆穆来忠言。阆风学士望朝野，即日赐环司谏垣。当时同列继登用，独先朝露归九原。位不酬身在孙子，嶷嶷诸子声名喧。叔也纵横五经内，娱目未始窥家园。苟闻某所有贤者，弊车趼仆从之奔。甘陵南北正分党，攘臂其间无怨恩。未见其止见其进，会须一指收乾坤。素冠俛首琴复御，鹏飞九万方化鲲。于今怙恃只明主，肯与世俗均寒暄。早年妙笔三千牍，矧已恸哭论元元。韩城父老傥改作，为报及此高闾门。

送楼谦中赴江州德化主簿

忆昨随侍游鄞川，穷探欲上苍崖颠。峥嵘古寺忽邂逅，眸子顾我惊瞭然。子时苫块惨无意，挥麈岂暇论幽玄。星离雨散已五载，谁谓此地方周旋。胸中突兀富经史，欬唾落纸珠玑圆。明明君王正侧席，何事版籍从拘挛。匡庐胜槩半境内，足以寄傲追前贤。穿云漱涧遍所历，妙句流落人间传。却来隐几北窗下，博山深炷沉香烟。细观身世究竟处，何者当好何当捐。纷纷万事付一笑，聊复尔耳姑随缘。吁嗟二轮挽莫住，愿子于此同勉旃。

次韵承君见寄 其二

生平勋业在诗书，黑绶翩翩下蕊珠。漳水功名未为最，他年丹槛更捐躯。

龙图胡公挽词 其三

知己如公少，还乡特地亲。分携能几日，闻语歘惊人。永念恩常在，深惭报未伸。从横泪交下，空洒朔风频。

戏王宽之 其二

墨龙翻海几朝昏，今日晴阴似欲分。不道谷飞多作蛊，犹教歌扇遏行云。

送监作院潘供备 其二

飘飘雅致孰如君，旋辟西轩置酒樽。振木岂惟闻白雪，断缨仍许醉黄昏。长亭风顺已言别，小圃春回空自繁。惆怅潜斋不知处，何年携手却重论。

次韵和葆光晚望

雪晴新兴与春俱，脱略司空城旦书。衡岳带云回玉辇，楚江浮日动金鱼。故人情远欣相遇，梦境时来信所如。北阙遥瞻念图报，恩深犹在免诛锄。

嘲龚彦和

衣领从教虱子缘，夜深拜得席儿穿。道乡活计君知否，饥即须餐困即眠。

次韵和通判梁端夫朝奉晓登岘山有作

天宇霜来岘首高，爽心先寄雪中桡。早陪胜集方多暇，应念前人不复朝。雁影有时摇莽苍，江声终日上岧峣。遥知清绝诗成际，正似寒窗火欲销。

滩声 其二

洗耳何须颍水清，淫哇涤去有滩声。宫商别奏天然曲，淡薄追还物外情。聊与沙鸥均至乐，谩同渔父引馀觥。个中一拍谁人会，长啸归来烟雾生。

奉和邢舍人寄望之愚溪朝阳岩 其一

冷风不动水无声，倒影冲融漾太清。公为少留谁会意，且凭诗句作长城。

他处梅自十月已开烂熳独此今方作花睹之欣然 其三

梅将喜信自天来，光动书楼趁暖开。花比去年真个好，一齐欣送我侬回。

参寥示简元规诗用其韵寄之

人间何向不盐梅，江海元从蚁穴开。列戟门庭扫踪迹，只应飞矢亦潜来。

次韵和钱塘诸公赏梅十绝 其九

绰约冰肌故自轻，玉衣玉食更鲜明。无心来此与君遇，莫起他时儿女情。

赠湘西琳老

八年之中三往回，道人一意金石开。非干桑梓有分好，自是针芥无嫌猜。焚香说了四句偈，把手直上千尺台。洞庭青草不我隔，东吴可归归去来。

送谷隐呈同行诸公

窈窕峰峦藏宝刹，峥嵘楼阁倚晴天。我来不问东西寺，径就僧堂借榻眠。

戏王宽之 其一

晚来闻说醉黄封，弦管欣欣急雨中。应笑西邻少风味，一炉沉水对梧桐。

东山 其二

七星峰顶绝纤埃，不负烟霞双眼开。昨日湘南遥指处，飞腾今向此中来。

将至南京简应介中 其一

得之平陆我登车，不见群优孟子诛。只恐鼻端无好质，归时依旧腹空虚。

次韵醇中见寄

此身风中蓬，飘飖洛西豪。所向不胶漆，杜门天自高。坐怀平生友，皎皎眉间毫。书随鹊声来，厚我逾绨袍。如何东野鸣，亦复追离骚。彼苍久已均，后逸须先劳。试看刀笔微，他日犹萧曹。麴蘖正多事，要在餔其糟。勿谓伯乐死，辕下终奇遭。况乃掣电中，几许堪游遨。展江涵清空，春光集渔舠。命驾裁数驿，慰此心忉忉。吕安何人斯，君首无徒搔。

鉴华亭

群芳移自岭南州，要使儿童慎厥修。看取逐时花烂熳，即知当日罪拘留。黄茅瘴里诚难脱，紫极光中偶见收。汝辈但将吾作鉴，勿愁忠孝不优游。

寄上方安老

西亭会面即移船，迹扫青青翠竹前。目击已知心照了，对谈何必日留连。禅堂仙阁谁三界，岭月淮云自一天。偶此诗成更吟咏，飞来鸥鹭亦欣然。

览镜

览镜朝来心自知，鼻端色动有光辉。乡邦回首见归路，已觉欢欣生綵衣。

偶书

朝天坊里朝天客，拱北轩中拱北人。惟有苍苍知此意，只应潜为启严宸。

送幼安赴澶仓

人生本逆旅，行止良悠悠。试看康庄上，辙迹多成沟。公子分闭户，时来亦何由。载书晓遄迈，春令方如秋。河滨古城府，税鞅聊优游。青云捷径在，坻庾非君优。臧孙故有后，崭崭承风流。胡为重作恶，日暮犹登楼。

偶书

白发倚门无限情，江湖渺渺秋欲生。回船捩柁见归路，天道无私怜汝诚。

有所叹

亲者如路人，故者如世雠。路人与世雠，反与亲故侔。无日不同处，无事不同谋。自谓腹心托，长久逾千秋。不知祸有孕，有识所深忧。一旦乘间作，四顾谁依投。往往舍之去，掉臂不回头。却思故与亲，大寒索衣裘。聪明天资高，反已亦易求。及此早觉悟，厥疾犹可瘳。

送米 其一

甑中如见欲生尘，不待人言廪自倾。虽阻负归同子路，且知书帖异贞卿。邻僧市井应无迹，野雀阶除亦有情。却想万钟安享者，孰云天地极均平。

次韵答泽老 其二

高山不动白云深，一炷香凝弄水沉。欲去复留谁会意，黄鹂枝上啭新音。

敬读仁祖实录用前韵

嘉祐纪庚子，犬马初冬生。安知拱尧舜，不事沉香亭。尔来百寮底，霏霏清涕零。弓剑谁与问，白云飞晚晴。恭闻语乾造，凛如班集英。遗恩泰山重，死报鸿毛轻。圣孙王纂承，行当叩天扃。

过雉山 其二

苾刍曾向定中观，谓我南迁使可还。过了三年方语验，聊将一笑谢禅关。

九日对菊

不雨江亦乾，草木翳尘土。重阳到眼前，菊蕊犹未吐。邻家一株来，高才尺四五。种之小庭中，亦自足风矩。摘叶以当花，茱萸可为伍。泛我流霞杯，喜色动眉宇。颓然逍遥游，妙处有谁睹。渊明何人斯，东篱傲今古。

谢仁老寄所画李长者出山相五首 其五

一真境界孰能参，赖有斯人作指南。更赖殷勤招唤得，不知流落在烟岚。

閒步

冬来风雨并，今日偶晴明。况是亲朋集，聊将笑语行。青云随步武，朱鹭入逢迎。无限欣然思，都随指顾生。

送陈志仁赴河州司理

佳人宰木悬秋月，稚子霏霏洒清血。枯风冷雨暗长天，借使端居亦心折。问君夙驾今何之，万里关河西复西。西州平昔但闻语，不意黄尘随绿衣。将军雅歌飞玉觞，健儿如鼠马如羊。桁杨生耳卧庭庑，日冀宾僚来畯良。雪霜肃杀百草死，孤峰袅袅砂碛光。城头笳鼓咽初晓，梦破衾裯皆异乡。情钟矧复是君辈，只应矛槊攒中肠。只应矛槊攒中肠，当思大人在高堂。

题仙居阁

心镜圆明照不穷，晋公元自宝青铜。真人外景虽能睹，争识希夷造化功。

观真珠花留戏陈莹中

古观无人花自开，真珠颗颗映莓苔。留教合浦居士看，何似海边新蚌胎。

悼范丞相 其二

公骑箕尾归天去，我放江湖继踵来。邂逅招提见遗像，尚疑东閤为贤开。

次德符湖光亭之什

平湖泛日月，清光渺无端。并包入眼界，危构何轩轩。轮蹄隘行路，逸步谁与攀。只应空旷中，缥缈飞神仙。我心本虚室，朝市成青山。居然发馀照，妙用同一天。凭栏岂无人，杯盘争击鲜。

妙高亭

四望山头老比丘，笑他思大浪经由。巧将三十三天好，都向青云青处收。金翅远投云际歇，银河低绕砌边流。高高更有堪行路，骑取沩山水牯牛。

与叶适正资长老同宿觉华山安福寺

觉华山下古禅宫，鼎足蒲团午夜同。但有鸡声替钟鼓，更无僧影到帘栊。真情迥出忘情外，多语都归妙语中。转首是谁南与北，庭前桧柏亦生风。

来仙阁

偶向人间作谪仙，翛然来此住经年。君臣鼎内重相合，日月壶中独自圆。过恶已除丹简上，姓名犹在紫霞前。一朝驾却飞鸾去，留得风声举世传。

陈莹中画像赞 其一

凤阁鸾台何许，天涯地角周游。此老老而益壮，超然一段风流。

次韵和知府欧阳叔弼学士祷雨武侯祠

盲风日日吹尘土，谩说有年歌自古。纷纷机械空作劳，况乃象龙求致雨。黄堂学士极忧心，忍复宾前事悬堵。倘助丰穰能出云，境内山川无不举。丞相威灵凛一方，远瞩祠宫途可取。旌旗拂晓动长庚，彷佛飞云趋两府。精神洞达金石开，此意豫应神已睹。况公爱民如爱子，不以斯民供鼎俎。居士庵中常默然，田里人人自安处。他时刀剑倚市门，往往买牛耕草莽。心绝多岐礼义生，和气氤氲见眉宇。惟天至聪下其耳，饱听欢谣荐佳语。故宜神力导休祥，不待牲醪集轩庑。胡为风旱久未宁，行矣斗柄将建午。岂烦瑞祝更殷勤，祷处由来似尼父。三分天下指掌间，顾此提封才一羽。沛为甘泽定不难，沟浍纵横互吞吐。坐令百谷暗郊原，会见腰镰分勤苦。儒宫釜鱼端欲生，自笑年来遽如许。虽无高廪并坻京，犹得朝昏鸣食鼓。

示寿宁长老如晓 其三

师在兴安我在昭，几年相望但云霄。谁知小出忽大遇，共折青柴带叶烧。

山行示同游

碧云堆里共徜徉，莫厌扪天带夕阳。游遍桂州岩穴后，更无閒梦到南方。

记梦

廊庙知心独此公，夜来魂梦忽相通。密言新命非虚语，所以流传四海中。

东山 其二

七星峰顶绝纤埃，不负烟霞双眼开。昨日湘南遥指处，飞腾今向此中来。

简仲孺

晓来城府春融怡，博陵先生还自西。天时人事已如此，不应璧月空云霓。

示法轮长老景齐

问碑碑已化为尘，却得同生庚子人。聊把此心论此事，颇疑前日是前身。云间岣嵝峰回礼，庭下娑罗花献春。更欲纵横见端的，夜来飞雨洗金轮。

移汉阳

汉阴丈人浑沌修，汉阳居士逍遥游。中分汉水共天地，能别此心惟白鸥。

和晦之见赠听琴

忌子当年妙五音，曾令按剑革初心。昭文重愧难成曲，潘岳胡为缪见寻。在昔丝桐尝弃置，到今山水自高深。何当共造无弦处，莫使渊明擅此琴。

磅大受赴选天官

元佑真人初御天，四门穆穆来忠言。阆风学士望朝野，即日赐环司谏垣。当时同列继登用，独先朝露归九原。位不酬身在孙子，嶷嶷诸子声名喧。叔也纵横五经内，娱目未始窥家园。苟闻某所有贤者，弊车趼仆从之奔。甘陵南北正分党，攘臂其间无怨恩。未见其止见其进，会须一反映收乾坤。素冠俛首琴复御，鹏飞九万方化鲲。于今怙恃只明主，肯与世俗均寒暄。旦年妙笔三千牍，矧已恸哭论元元。

招梦臣

春色集檐楹，今朝兴倍生。一樽谁与共，促驾有豪英。

次韵仲弓见怀

与子风雨散，掩关非世喧。琴书到古人，危坐屡忘言。何当同此趣，脱略文物繁。岁晏犹清居，厉节真王尊。

用前韵寄邓帅杜君章学士

策府名卿厌鸣玉，朅来南阳朱两毂。胸中云梦吞八九，终然不贮闲荣辱。坐令政事邈前人，容易端如探筐簏。去年持刃今扶犁，所至熙熙丰谷禄。华堂梦断燕丝簧，笑谓邹枚不如肉。公虽饮少客自醉，但见银瓶倒轻渌。明明天子正搜贤，真贤继踵还符竹。勋劳矧已疏屏风，八命难淹一州牧。愿公快向百花洲，更集宾僚勤把菊。

送墨潜亨

少室峰前松插天，栋梁馀力焕青编。东斋政欲捐书坐，往助子云成太玄。

斗米滩

粥饭都来一斗粮，滩前吃了倍苍黄。把如立作山头石，何似急行归故乡。

次韵德符夜访世美

苏子甫及瓜，装赍动檐楹。念此不数见，柴门行昼扃。幅巾策藜杖，邂逅诸友生。凉月委新照，无烦聚飞萤。欢然造空洞，却顾轻簪缨。齑盐未果腹，饱德如楚萍。只应他夕来，矫首心盈盈。

龙图胡公挽词 其一

华屋初成后，安车未用时。谁知五朝旧，俄与九原期。德映文恭显，名参修简垂。凄凉独心事，无复尽施为。

次韵和李学文所示二篇 其一

材气无双是陇西，扁舟还指旧山溪。非关吕览难更字，要使班输别造梯。尘外光阴归作者，道中消息在寥兮。它年峻捷黄金榜，路入三吴手重携。

冰韵端夫闻江北水磨

万事根本安装难明，声之所发由声声。不有智者抉其□，直如宝剑埋丰城。风生风济孰嘘吸，制作解成琴与筝。矧兹江汉泻荆楚，含桃初熟飞流莺。波涛暗逐岁月长，激激滩际春雷谹。白沙湖边更湍急，五磨因缘资养生。城中鞭驴喘欲死，亦或人劳僵自横。借令麦破面浮玉，青蝇遽集争营营。乃知此策最长利，朱墨岂复嗤南荣。天轮地轴骇夜，彷佛飓扇吹苍瀛。游江夫人俨然坐，蛟龙不动如石鲸。只应神物亦持护，我辈何妨双耳清。

观真珠花留戏陈莹中

古观无人花自开，真珠颗颗映莓苔。留教合浦居士看，何似海边新蚌胎。

赠茅山范道人

道人本是红尘客，曾把锥刀闹胸臆。一朝矫首看冥鸿，弃子捐妻人莫测。三茅峰北华阳南，凌乱烟霞閟殊特。筑庵寄傲知几年，但见日月忙如织。饥餐落英饮沆瀣，策杖溪云随降陟。蟾辉倒射松风寒，长啸一声山欲辟。飘然行止信自由，或到人间蹑人迹。朱门瓮牖初不分，遇酒辄倾论斗石。有时巧发惊四筵，季主犹惭多失策。纷纷流俗争称奇，岂识道人真所适。茅君仙去空遗踪，高行三千当自积。琴閒棋罢幸相过，却恐鸾飞无处觅。

闻王若愚除桂帅

鸾台凤阁并门居，同荷先皇奖眷殊。谏草悠悠空皎日，年华忽忽几青蒲。朝廷择帅君来越，乡里容身我念吴。万事循环总如此，目前何必较荣枯。

追思去岁今日出京有作

解船东下出都门，倏已弥年讵可论。圣主只应怜旧物，归欤朝夕被深恩。

倒用前韵

我有一张琴，穷高更极深。瓠巴那解鼓，师旷杳难寻。寂寂三冬夜，悠悠万古心。衣冠遍天宇，谁为作知音。

十六夜府会湖光亭呈世美

使君终宴先归休，菱盘藻带妨移舟。湖边何处月已到，观音堂下寒光浮。鼎来谈笑托新兴，沉沉万籁乾坤幽。云端飞翼弄清霭，波间戏鬣吹轻沤。凉飙袭尘了无迹，似动不动蒹葭洲。却观落日倚栏处，天东缥缈横高楼。不须要月共形影，吾曹兹焉成献酬。单衣盈露坐忘返，亦忘佳客相与留。始知人世恶尘土，生平今夕方中秋。昨宵莲社二三子，借问赏心如此不。

寄花光仁老

行尽江湖见尽山，无穷气象杳难攀。知师笔有维摩力，为我移来助解颜。

谒武侯道中 其四

晚雨霏霏江上来，长江水色蒲萄醅。鸬鹚鸧鸹得意处，凌风荡桨从东回。

中秋日泛湖杂诗 其十

士龙拥鼻时一笑，司马忘机只言好。野人浪测君子心，应为狂吟分枯槁。

曾氏北园 其四

苏郎北阙未寻盟，崔子西山尚掩扃。矫首空庭问怀抱，天高无路雁边青。

题慈德寺颐堂为长老宗颢作

龙隐岩前忽转头，翛然瓶锡此淹留。十方法界元无限，一片心田自有秋。草木曲躬归白足，江山依位拱青眸。我来不问西来意，独喜茶香啜满瓯。

送杜堪才以江汉故人少为韵 其三

秋来几何时，送远惊已屡。山川澹无情，苍莽亦非故。分与人迹疏，韦编对香雾。只应知此心，西陂有鸥鹭。

戏舜俞游西湖

湖光收尽只芙蕖，决眦飞来白鸟孤。想见城南葛藤老，又将心境示妻孥。

济明不预虎丘之游作此寄之

虎据千年一故丘，尔来形胜绝南州。池清不碍龙收影，台迥犹疑石点头。白日青天秋更好，幅巾藜杖晓同游。遥知正拥双旌坐，直上云峰一凭楼。

和郡主簿绝句九绝 其一

管鲍当年志，风霜固自如。信衰缘嗜欲，岂在数行书。

寄子发

梅花春里送君行，忽已芙蕖照眼明。握手定须酬故约，凭栏犹切念高情。下帷静与忘言会，扇枕凉随喜气生。只恐悬悬亦知我，有时清梦到昭平。

路傍草

洪造初无私，物自生殊异。丛丛路傍草，枝叶一何悴。行人或陵践，牛羊肆残毁。纵能胜疾风，厥害还遭值。瞻彼山中兰，孤芳常茂遂。馨香动君子，采撷远而至。须知得失间，所托惟其地。呜呼儒衣冠，如何不尚志。

偶书

长折松枝为麈尾，圆刳杉树作茅庵。本来面目无人识，却许江山静处参。

次韵刘世德见赠

诗书久与壮心期，邂逅尘埃满客衣。不分寿陵终失步，更怜蘧瑗早知非。龙蟠旧水风雷在，玉韫寒山草木辉。大抵穷通有时节，莫将吾道羡雄飞。

竞渡

坊村一处一龙船，擘浪飞桡斗欲先。要识晚来谁胜捷，但听歌吹鼓声喧。

萤火

未解捐书常读书，只缘炎瘴简编疏。夜深萤火犹相勉，无数飞光照閤居。

故通仕孙公挽词 其二

君子不可见，先生无复遭。凶传俄一旦，吉养谩三刀。德与诸郎远，门将驷马高。伤心独南陌，松桧朔风号。

次韵和潜亨雪 其二

朝来一色换纷华，眩眼端如醉后车。岂待三年方楮叶，虽非八月亦芦花。李边照曜河南日，柳外缤纷靖节家。欲上云岩访禅老，路迷空想举长叉。

雨中

五月沉阴久不开，冷风吹雨满天街。老农且莫愁蚕麦，丞相祈晴已宿斋。

怀何伯震

我别家时君在床，后来南北两相忘。直饶伏枕到新岁，也胜投身居瘴乡。孤节未尝交世俗，清贫何以度星霜。皇天默相谁窥得，看取它年吾道光。

大雨中接宪使因成小诗呈阳先生

霜风折木雨如倾，敛板泥中厮役并。遥想先生鼓琴罢，观书正傍短灯檠。

道人徐清自南来彦和莹中才叔并令寄声

吉语传来喜可知，岂无神物共扶持。但怜四载遭三黜，偶与三公作四夔。海上飓风应骤息，岭边炎瘴亦潜衰。相从会有还归日，却向江乡话此时。

偶书 其二

阻奉晨昏宁孝子，窜投荒远岂忠臣。今朝恩放归田去，留得遗踪警后人。

留别张云立立之

来迁梦破知何处，今君归去仙宫路。江头舟楫岭头云，曾许乘风邀月住。翛然三载与君同，信我此心惟白鹭。白鹭忘情亦有情，君更情多无量数。天绘亭前不忍分，远送我来欣进步。霜凋万木见孤松，颜色青青独如故。湘南湘北旧光阴，从此回头但烟雾。得志轩前藕未花，梅率小桃先已露。与君同醉复同醒，千顷池塘渺新霔。好随鱼跃趁风雷，飞上青天休反顾。

西邻葛长源司录到

邻舍南来不得书，口传消息到吾庐。白云入望无休歇，何日斑衣奉版舆。

咏路

赤路如龙蛇，不知几千丈。出没山水间，一下复一上。伊予独何为，与之同俯仰？

登碧岩寺卢舍那瑞像阁 其三

我住莲华法界中，尘尘刹刹本来同。旃檀一瓣聊兴供，吹满岩前万窍风。

世美归侍政府以送君南浦伤如之何作诗送之 其一

汎汎莲花池，日月几宾送。乳燕辞故窠，征途亦飞鞚。会合安可常，万事惊残梦。何以宽我愁，风流在民众。

答曾敷文有书见寄

客寓天地间，本无南北异。此语安从生，却成相钝置。

佛前笋 其二

和气潜通无间断，佛光回照有因缘。恩书不远归期近，已觉斑衣色倍鲜。

道乡歌

要识道乡去处，只在微尘里许。不立四至封疆，不问二仪寒暑。日月常放光明，鸟兽率同歌舞。其俗无举无非，其民无喜无怒。别是一种乾坤，全异九州风土。师旷倾耳莫闻，离娄拭目莫睹。谁知有个冥蒙，踏着从来门户。入也不动脚跟，居也不记年所。行住坐卧虚徐，色声香味愚鲁。偶然成矩成规，未尝为鼠为虎。任他卜度纵横，迥脱机关取与。人间天上无明，可谓自今自古。

示崇宁长老善资 其一

五色云中有和烟，天长地久祝斯年。太平一曲凭师唱，响彻乾坤万古传。

次韵钱济明访定力僧及寄吴行古三首 其一

门前朝市喧，门内山谷寂。昨来有虑心，到此了无迹。况复有高僧，炯炯双眼碧。渠今未易亲，拄杖鸣百尺。知君从之游，勤我遥相忆。安得双树傍，题名拂尘壁。

洗竹

欣欣花草不关心，绝倒宫庭一亩阴。夏箨陨风裁几日，秋筠要月拟千寻。携持斤斧从他怪，缭绕栏干著意深。全是吴中旧潇洒，过门应喜伴龙吟。

南堂八绝句 其一

圣贤祠毕诸生散，曳履斜阳哦杜诗。幽鸟飞来似相好，竹枝深处语多时。

求刘知录澄泥香炉

千卷新书三叠琴，青灯炯炯夜沉沉。野人此外无馀好，只欠澄泥一炷深。

次韵参寥访和靖先生故居

湖边高节与谁邻，落落寒松往往皴。就使衡门已尘土，不妨千古自阳春。

画山 其三

扫成屏障几千春，洗雨吹风转更明。应是天工醉时笔，重重粉墨尚纵横。

恭王殿

昔人语君臣，相须比弓矢。乃若父子间，至情非所拟。惟王适帝心，重以才艺美。朝罢正临轩，隤丸未云已。谁令羽翮摧，高飞为中止。朅来天宇东，基构傍菏水。灵光屹相望，应陋苟完矣。于今崇传舍，便是当时阯。那知王者居，日与行子市。悲风起庭槐，飒飒盈双耳。

寄曾敷文

谁道衡阳雁即回，也传书向岭南来。故人得报皇恩至，约我同归青眼开。爽有江湖清暑气，豁无尘土溷灵台。功曹法掾相随处，邂逅追踪真快哉。

下鸥台

此心久已灰，入鸟无惊猜。轻鸥翔集处，邀我相徘徊。方圆十丈许，疑是天所开。锵金两滩濑，簪玉千崔嵬。耳目肝肺中，何由着纤埃。鸥虽不解饮，屡舞劝我杯。清狂与酒狂，似此知几回。我归有日矣，鸥飞安在哉。

次韵世美游嵩山

肇分五岳尊，上帝委奇石。维嵩据地中，屹立万仞壁。远与四镇殊，式应土圭测。有人仰崇高，坐厌拘名迹。邂逅天际来，骅骝脱车轭。将圣祭泰山，此心岂悬隔。扰扰尘土中，一朝复一夕。闻君有风期，欣然双蜡屐。焉知马足非，迥隔千峰碧。古人亦多端，相望托幽寂。法音动山灵，松栝惟所适。寄径登显途，自恃捷无敌。遗辙谅未泯，一一可游历。借问去来人，谁堪比心迹。

用老杜至日怀太白韵怀诸弟

罗拜为亲寿，遥知亦我思。阳生萱草色，心入棣华诗。帝泽来非久，莱衣戏不迟。为言多置酒，归趁赏花期。

他处梅自十月已开烂熳独此今方作花睹之欣然 其二

东君消息到梅梢，满眼轻盈渐解苞。绕树更忙须百匝，行看新样插云髾。

世美归侍政府以送君南浦伤如之何作诗送之 其七

犹子知几人，子独欣白眉。风霆破春晓，怒翼鸣天池。未促南昌行，还为竹间期。傥及马伏波，一书重示之。

南堂八绝句 其五

窭人何缘有遗啄，一饮聊分秋水清。贪泉盗泉满机械，鸟鹊故应知此情。

故通直强君挽词 其二

金丹犹在鼎，马鬣已成封。梦断飞云鹤，春归绕墓松。韦编元自若，藜杖竟谁从。赖有承家子，流光得所钟。

闻放归田

天地曾无一物遗，孤臣今许返庭闱。黄茅瘴里抽身出，青草湖边鼓棹归。衣锦还乡难并比，承颜称寿倍光辉。恩深骨肉何由报，空有精诚贯紫微。

世美约仲孺述之同泛清潩登楼待月分得楼字 其一

风尘作恶败清游，杖履无光久自羞。约我晚来寻小艇，与君愁破对高楼。山分远翠凝衣重，月借澄辉扑水浮。不是严城不容与，径随双鹤宿沧州。

世美归侍政府以送君南浦伤如之何作诗送之 其二

妙年公卿子，可人逢此君。退然数尺耳，气节凌青云。从今奉亲暇，简策陪朝曛。应怜四杰流，勤勤但空文。

次韵德符访世美

秋晨饭香积，举袂清风生。朅来展江道，老木森亭亭。纤埃不随步，昨宵寒露零。人境两相值，简编焕新晴。迁固久黄壤，椽笔窥群英。崔子独异趣，一笑铅椠轻。诗成似金籥，为我开尘扃。

送胡适道秀才东归

十年星散忽相逢，寂寞芜城古頖宫。一炷澄泥窥祖要，三卮浮蚁对春丛。牢刍岂解留天骥，云路还闻逐塞鸿。莲社故人如见问，为言涉世百无功。

仲益以帐来且有就榻眠之句复次韵与之

茆屋初成亦可怜，更悬青帐小窗前。不嫌索寞无春梦，解使君心合眼眠。

饮桂州酒示柄

好酒如好人，虽久略不变。炎凉互推移，气味愈可见。岂若茅柴浆，多为众所贱。举杯吾得师，足以警閒燕。

泛舟 其一

乘兴扁舟过赵村，满家滩上水连云。欣然便欲寻源去，织女机边日未曛。

次韵和钱塘诸公赏梅十绝 其八

蜜蜂蝴蝶未狂飞，蝼蚁仍难上冻枝。惟有青松一千丈，相看曾共岁寒时。

示崇宁长老善资 其二

独秀峰前是宝坊，坐令热恼变清凉。人人认得长安路，珍重旃檀一瓣香。

枯荷

万顷菱荷一一荒，骈头相倚卧池塘。追惟弄日摇深绿，不谓凌风折败黄。饥雁飞衔投远渚，寒鱼浮触动斜阳。那知凛凛梢云者，自有松筠傲雪霜。

过洞庭风作

洞庭波面忽如雷，万斛楼船舞一杯。为报冯夷莫相嚇，尽曾经着暴风来。

读从外祖书

善如平路恶如巇，底事前人浪自疑。方寸但令无愧怍，彼苍何虑有偏私。流言耸动知公旦，削迹奇穷见仲尼。事事存心惟节慎，大哉斯语是吾师。

寓寿宁方丈州人求识面继来焚香作礼戏呈晓老

维摩丈室一张床，暂寄清宵梦几场。却被閒人作禅看，竞来合掌要焚香。

示愚溪守道山主

叉手前来问我禅，我无言句与人传。一杯茶罢抽身起，笑指长松直上天。

和郡主簿绝句九绝 其六

取友能无怍，初终贵一如。陈张遗辙在，试展马迁书。

用前韵寄德符

叩门无季心，尔来空缓急。若人作枯蓬，随风落遥隰。袖书珠玉昏，匣剑蛟龙涩。雪花陵春阳，山寒拥扉入。孤松初自高，短绠岂易汲。伊予不逢年，所向惊束湿。分携忽岁迁，结念成骨立。萧萧清潩滨，冉冉白鸥集。盟好何当寻，瓜时亦云及。东游傥未忘，芦边一渔笠。

智岸将往钱塘索妙乐庵诗勉此为句

向来杨处士，今作岸禅师。懒散元非我，熙怡竟有谁。长应心似水，不复口如碑。此处真安稳，何人妙得知。

送曹巨源之南都

高堂且置琴中操，骏马初驰陌上尘。无限清风与明月，一时分付属閒人。

世美归侍政府以送君南浦伤如之何作诗送之 其五

前年可罗雀，朱幡出濠梁。今年可炙手，衮衣登庙堂。公家本金玉，何曾变炎凉。公子不展眉，端为斯人伤。

留别张云立立之

来迁梦破知何处，今君归去仙宫路。江头舟楫岭头云，曾许乘风邀月住。翛然三载与君同，信我此心惟白鹭。白鹭忘情亦有情，君更情多无量数。天绘亭前不忍分，远送我来欣进步。霜凋万木见孤松，颜色青青独如故。湘南湘北旧光阴，从此回头但烟雾。得志轩前藕未花，梅率小桃先已露。与君同醉复同醒，千顷池塘渺新霔。好随鱼跃趁风雷，飞上青天休反顾。

次韵和师稷清明怀乡之什 其四

春声入鼓晓鼕鼕，春色盈花晚更红。陶冶东君了无意，一时分付与晴风。

闻霍仁仲唱名第一

吾乡魁选久萧条，深喜高才偶圣朝。天子六龙飞紫极，状元一鹗奋丹霄。拜亲此日荣谁及，报国他时事更超。四海欢然重改观，常州真是出英标。

次韵世美见寄

鼻端漫故蝇，心与天地远。声容天地前，长似西湖晚。判合亦何常，从古车轮转。君不见儒衣壤壤趋白头，几人管鲍情相收。我岂季子难之邹，行矣同听黄栗留。

别由正

许汝相望无百里，政声文誉益惊人。岂知今日俱长路，重慰平生仰后尘。云澹京黄书鹄举，风回汉水白鸥驯。归来有约天从否，准拟冥行细问津。

寄楼谦中

三年客扬州，鄙吝谁与晤。美人海上来，青眼独余顾。荒凉吊遗踪，每每参杖屦。败意无俗物，欣快平生遇。陶丘今杜门，习懒殆成痼。麈尾挂壁间，琴书自朝暮。匡山正倚天，枕漱实幽趣。清壮增茟力，重规谪仙句。相望越千里，款段不获驱。何当继畴昔，把手论情素。惟有月下桐，秋声已如故。

示寿宁长老如晓 其一

十二年中独自春，应缘还现寿宁身。南方衲子闻知否，便是黄龙旧主人。

读龙图梅公瘴说

市门隐去不知年，蔽芾甘棠荫乐川。五瘴作时虽不染，一篇留诫指其然。直须镂版人皆与，庶使绵区病可痊。更有奇方公未说，上医医国许心传。

下鸥台

此心久已灰，入鸟无惊猜。轻鸥翔集处，邀我相徘徊。方圆十丈许，疑是天所开。锵金两滩濑，簪玉千崔嵬。耳目肝肺中，何由着纤埃。鸥虽不解饮，屡舞劝我杯。清狂与酒狂，似此知几回。我归有日矣，鸥飞安在哉。

招政首座

高歌一曲破还乡，只么随缘是道场。已向承天设双榻，待师同快竹风凉。

次韵德符曾家池上四诗 其四

真乐油油波底鳞，相从款款波上萍。雁奴燕子社前后，玉树鲜风吹晚庭。

戏孙扬休

耿耿僧坊寄日边，晚移穷巷避諠阗。羹藜不饱同攻苦，秣马言归独处先。木叶已随风力远，霜轮行作璧形圆。衣冠返敝文昌路，何似高堂坦腹眠。

诗送晦叔先生 其四

一别相逢复几时，东西南北酒盈卮。天机深远犹须决，莫便飞腾不我期。

戏简钱济明 其二

载酒无如君最频，年来缘底断音尘。只应咫尺谯门住，也学兵厨不送人。

元鲁侍亲还以凡今之人莫如兄弟赋诗送之 其五

至远挽不来，庭竹屡陨箨。剖鱼得素书，颇说甘寂寞。矫枉勿过正，执中思子莫。他年同我心，俯仰无愧怍。

戏示柄

汝为狮子时，而作狮子吼。他年毛骨成，一顾百兽走。

南堂八绝句 其六

风摇疏影落清漪，汎汎鱼儿趁晚嬉。不是来禽惊不去，窗前从此使人疑。

次韵和潜亨雪 其二

朝来一色换纷华，眩眼端如醉后车。岂待三年方楮叶，虽非八月亦芦花。李边照曜河南日，柳外缤纷靖节家。欲上云岩访禅老，路迷空想举长叉。

仁老寄墨梅 其二

岭南消息报来新，正想梅花傍酒樽。生出两枝遥寄我，道人方便信多门。

怀旧

辛巳年冬导驾行，朝从太庙出青城。雪迎天仗徐徐舞，日向龙颜淡淡明。不待衔枚人自肃，惟观夹道喜相仍。今朝倍复如初盛，遥拱神京空此诚。

示云溪长老文庆

与师应有缘，相见便欣然。径出牧牛室，共扪垂雨天。一真谁境界，万物自山川。放手无馀事，归来汨碖眠。

南堂八绝句 其一

圣贤祠毕诸生散，曳履斜阳哦杜诗。幽鸟飞来似相好，竹枝深处语多时。

次韵胡秀才遗桃花

灼灼桃源数朵红，青禽传到荜门中。傍人只喜窥春色，达士元来寄祖风。谩说几经千岁赏，会须一笑万缘空。沉香散处圆蒲稳，花自蕃鲜体自同。

怀承天岑老

记得承天老古锥，呵呵拍手几人知。年来饱饭应无数，门外小桥真可为。浙右普瞻圆照塔，室中高挂建降师。我身虽窜心如昨，落笔犹能挥寺碑。

世美寓展江作此简之 其一

白鹭飞时天宇清，君家琴瑟寄江滨。不愁折柳无多日，且喜荷花有主人。

画山 其一

几年密与画山邻，今日归航驻水滨。天亦有心酬我愿，敛云收雾日光新。

谒武侯道中 其二

先生龙卧此山丘，宇宙曾经几运筹。一自英雄三顾后，至今车马不曾休。

入湖南界 其十一

鸡未鸣时整客衣，行行只恐日斜晖。米塘过了全州近，恰遇村人趁市归。

元日 其六

红梅阁下梅香动，青草湖边草色新。鼓枻行将指归路，倚栏犹得会乡人。

试日怀世美

挟策刚为泮水行，暖风迟日试诸生。姚黄魏紫知何许，独有杨花扑砚轻。

世美归侍政府以送君南浦伤如之何作诗送之 其四

忠孝非两心，事君如事父。事君贵以人，事父孰为愈。真贤绝骅骝，骨相未易取。愿子继法真，毋令老江浦。

次韵王彦温邂逅登舟

过尽西城百丈堤，村村鸡犬午声齐。风前匹马不回首，知有幽人在竹溪。

用前韵寄乡中诸长者

乡邦蔼儒冠，后生良可畏。况乃领袖贤，疑与古人值。尔来索吾居，南北几岁事。冥鸿云外心，疲马风前意。遥知松菊间，青编焕鳞次。何当返柴车，故步欢然继。

龙图胡公挽词 其三

知己如公少，还乡特地亲。分携能几日，闻语歘惊人。永念恩常在，深惭报未伸。从横泪交下，空洒朔风频。

泛舟 其二

风净一奁水镜，云开两行山屏。白鹭亦知人意，飞来伫立寒汀。

贯道

沈冥谁复似当时，九陌尘中偶得之。洁己已能成玉雪，为人犹自作蓍龟。门前车马喧喧过，室内乾坤默默知。一语不随人事变，与君陈阔岂无期。

道正移爇𦰡来

仙家春色不曾空，亦有𧄒𦰡占暖风。丹桂叶舒推重碧，蟠桃花发避深红。尽教带土培轩外，行欲移根过浙中。最好高堂归献寿，年年光映棣花丛。

存之

品目从来号智囊，保身何事缺堤防。青钱得谤由东府，白简绳愆到北堂。朝散郎应无所惜，太夫人岂不忧伤。平生尽入禅师室，到此方知道力强。

醉者

至化无私被远方，渔樵谁不似颠狂。得钱沽酒争酬酢，执手高歌入醉乡。

入湖南界 其三

一自潇湘见雪飞，炎氛遮眼暗渔矶。今朝才入湖南界，便睹玉光生翠微。

对雨

不为泥融俟燕还，自携秋事入春田。人间因得风光好，洗出从来寒食天。

过中都王彦章庙

一时多难见忠臣，力拥貔貅捍此城。岂为圣人曾作宰，由来壮志在留名。铁鎗埋没今何处，庙食追崇事若生。功业已经华衮赠，只应长伴斗魁明。

次韵王贤良赠阳先生 其一

脩涂几阅岁终穷，鹤唳猿啼蕙帐空。杖屦何当归旧隐，静看五柳飏春风。

马上 其二

晴空云物不留形，大块遥呈一点青。闻说嵁岩隐君子，何当北面问黄庭。

次韵和师稷清明怀乡之什 其一

扫尽人间冰雪寒，鱼龙鳞甲动斑斓。向来协气无踪迹，从此氤氲满世还。

次韵仲弓见答

青衫白马吏天边，胸次长年只辋川。我愧无才似裴迪，亦缘春步见新篇。

湖上杂咏 其七

嵯峨秀色雨晴时，极目城隅更落晖。何必鲈鱼动秋意，好携双屐便言归。

怀张晋卿

年少东邻新亲家，奋然鳞鬣脱泥沙。传闻昨者数时弊，想见迩来双鬓华。局上光阴聊斗马，杯中意气莫生蛇。江鲈已过河鲀出，准拟从君烹荻芽。

拱梅亭

陆沉无复似当年，高压云根气象全。四面山川趋指顾，一时草木避蕃鲜。垂檐鼎实须归帝，起槛龙香必动天。自我发挥人共乐，风流从此映来仙。

次韵道卿寄同僚

从事休嗟我独劳，何如对雪咏瀌瀌。圣贤潋滟冬来美，朋旧绸缪老不凋。仇览初年犹主簿，田单他日竟屠聊。上方侧席搜遗逸，未易沅湘作大招。

磅大受赴选天官

元佑真人初御天，四门穆穆来忠言。阆风学士望朝野，即日赐环司谏垣。当时同列继登用，独先朝露归九原。位不酬身在孙子，嶷嶷诸子声名喧。叔也纵横五经内，娱目未始窥家园。苟闻某所有贤者，弊车趼仆从之奔。甘陵南北正分党，攘臂其间无怨恩。未见其止见其进，会须一反映收乾坤。素冠俛首琴复御，鹏飞九万方化鲲。于今怙恃只明主，肯与世俗均寒暄。旦年妙笔三千牍，矧已恸哭论元元。

雪中对竹

飞雪一何情，拜我南轩竹。骈头控于地，默默隃信宿。寒花本轻扬，丛集乃折轴。况此梢云姿，萧然异凡木。飘风亦狂生，端来助陵蹴。似欲揉直柯，绕指惟所欲。焉知天与刚，初不愧幽独。罄折虽尔为，且异望尘辱。晨光破沈阴，春色盈两目。风雪安在哉，竹犹故时玉。

寄周廉彦

不见冰清几岁周，乘风举翮恨无由。濒江松竹三秋后，隐几情怀万事休。险阻艰难空蚁斗，东西南北正萍浮。与君相好如兄弟，莫惜微言为置邮。

与仲孺述之世美东禅纳凉校韩文世美以韩公召先去 其二

红衣青简竟多岐，无复寻盟作四夔。同见韩公不同趣，城南城北啭黄鹂。

咏菊

菊，菊。丛丛，簇簇。种阶除，脱岩谷。玉干碧鲜，金英黄郁。争妍无小桃，结好有修竹。满泛醇酒千杯，高簪道巾一幅。庭前子美休作诗，篱外渊明自留目。

勉萧尉秀实别刻磨崖

忠义能令金石开，至今凛凛动昭回。彼苍欲作无穷计，此事欣逢不世才。净扫烟霞留健笔，巧分鸾凤过浯台。亦宜爱日成君志，侧席知名即诏来。

范仲成约非晚过颖昌留数日因邓兵还追用前韵寄之

勿叹卞和犹抱玉，勿嘲扬雄未丹毂。由来识拔须待时，阨穷不是男儿辱。相逢相别竟匆匆，赖有好诗藏敝簏。居然成诵想英标，杀马无因愧持禄。还家青镜览形容，鞍上岂徒消髀肉。故人要我泛西湖，万顷瀰漫浸天渌。坐中寂寞欠车公，只应冒雪歌黄竹。从今尘榻扫南窗，日俟高车起耕牧。悬知乐事与众分，把盏追论灯下菊。

湖上杂咏 其三

华亭标格本青云，邂逅西湖秋复春。作意一声君会否，鹓鸾集处是真人。

柬理堂

主人生长绮纨中，标致分明儒者同。结构不因穷鼎俎，栖迟聊欲事磨砻。血漫霜剑悲王凤，坐拥云鬟笑马融。铭府功勋久牢落，会须腾踏振家风。

送杜堪才以江汉故人少为韵 其四

青衫勿自少，委质皆王臣。贵贱物外耳，直道惟其人。下惠信先觉，到今如北辰。居閒傥未能，君志终当伸。

入湖南界 其三

一自潇湘见雪飞，炎氛遮眼暗渔矶。今朝才入湖南界，便睹玉光生翠微。

呈同社

太史占星久寂寥，高阳烟月但蓬蒿。人才岂是非前日，天意端如待我曹。万古衣冠归指顾，一时天地入风骚。他年南北参商去，知有青编破郁陶。

过雉山 其二

苾刍曾向定中观，谓我南迁使可还。过了三年方语验，聊将一笑谢禅关。

次韵和钱塘诸公赏梅十绝 其十

玉树森森太傅家，玲珑徐动晓风斜。可怜刻楮空机事，一叶三年犹未花。

次韵答交代俞樗年教授见简之什

吾乡蔼多士，夫子惟英才。妙年双眸清，不为纷华开。飞声动寰宇，著录争徘徊。论说翕以定，端如匡鼎来。著鞭青云衢，飘飘谢尘埃。伯鸾赋五噫，少陵歌七哀。岂比太平遇，得志无疑猜。朝纲举天网，升黜常恢恢。胡然落泮宫，犹歉南山台。维今尧舜君，侧席方虚怀。简拔到寒谷，未始由梯媒。悬知器业成，指日登蓬莱。伊予愧朴樕，聿来托高斋。与君出处间，一一金石谐。岘首郁苍莽，江流澹萦回。龙卧缩头角，腾骧俟春雷。君车亦难缓，行矣明诏催。逸步从此分，驽驾安能陪。

世美归侍政府以送君南浦伤如之何作诗送之 其三

岩廊拱真人，妙与天地参。政教似寒暑，岂罪樵夫谈。木铎久不振，相府方潭潭。公子饱见闻，归献北斗南。

寄子发

梅花春里送君行，忽已芙蕖照眼明。握手定须酬故约，凭栏犹切念高情。下帷静与忘言会，扇枕凉随喜气生。只恐悬悬亦知我，有时清梦到昭平。

记梦

廊庙知心独此公，夜来魂梦忽相通。密言新命非虚语，所以流传四海中。

咏竹

竹，竹。濒江，绕屋。声泠泠，影矗矗。霜雪难侵，尘埃莫渎。梢云齐老松，带日映寒菊。箨置顶上高冠，叶成樽中美禄。行看威凤饱相从，不但子猷情最熟。

端午郊园

叔度久不见，我心如乱茅。良辰适端午，万事聊一抛。策马指圭窦，同焉有神交。森森千亩竹，正尔清乐郊。相与造其下，香泉荐嘉肴。高谈落美玉，逸气腾长蛟。径就真乐处，古音奏陶匏。日车驻晴空，木杪疑焚巢。何必蒲葵风，翛然涤惛怓。兹游信物外，孰与娱云髾。无端消息来，主人随钲铙。会须更卜日，城府方胶胶。

寄楼谦中

三年客扬州，鄙吝谁与晤。美人海上来，青眼独余顾。荒凉吊遗踪，每每参杖屦。败意无俗物，欣快平生遇。陶丘今杜门，习懒殆成痼。麈尾挂壁间，琴书自朝暮。匡山正倚天，枕漱实幽趣。清壮增茟力，重规谪仙句。相望越千里，款段不获驱。何当继畴昔，把手论情素。惟有月下桐，秋声已如故。

读论语

仲尼初不离灵台，请业门人日日来。一念回光是论语，何须尘简面前开。

次韵参寥访和靖先生故居

湖边高节与谁邻，落落寒松往往皴。就使衡门已尘土，不妨千古自阳春。

高山

莫道高山老古锥，歘令金碧照崔嵬。神通未必输摩诘，眼净方能识万回。捧打室中纷似雨，鼓椎堂上吼如雷。天长地久君王寿，从此宗风亘未来。

次韵先生湖上有作

霜落西陂晚，追携物外欢。孤芳迎日动，轻浪逐莲乾。鱼计从来审，鸥盟未易寒。谁知少陵老，爱客似苏端。

咏路

赤路如龙蛇，不知几千丈。出没山水间，一下复一上。伊予独何为，与之同俯仰？

东山 其二

七星峰顶绝纤埃，不负烟霞双眼开。昨日湘南遥指处，飞腾今向此中来。

清明日游大明道中

春风荡漾遍天涯，纵步郊原事事嘉。不许游人同所得，竹林深处试龙茶。

閒步

冬来风雨并，今日偶晴明。况是亲朋集，聊将笑语行。青云随步武，朱鹭入逢迎。无限欣然思，都随指顾生。

仲弓意欲协律作此戏之

王郎豪翰落明珠，自合鹓行俨帝居。底事奉常思协律，不归天禄更雠书。

陈莹中画像赞 其一

凤阁鸾台何许，天涯地角周游。此老老而益壮，超然一段风流。

西邻葛长源司录到

邻舍南来不得书，口传消息到吾庐。白云入望无休歇，何日斑衣奉版舆。

留别龙城山主怀义 其二

仙阁龙城一望间，每来过我不如还。汀鸥犹集栏干外，应怪从今气象閒。

次韵崔德符游湖

无双蔼嘉誉，夫子真黄香。磥砢傲松桧，人间自炎凉。平生翰墨中，赤增戏萧娘。颍川今何时，鼓翼端来翔。西湖谢尘土，危楼更斜阳。幽期得高士，一笑歌沧浪。新诗落圭璧，岂异连城偿。胡为独缰锁，不作逢潇湘。杖屦行清秋，从容酬所望。

示崇宁长老允和

安心得髓遇升平，不似云门不解行。聊与祖师分半座，湘山顶上放光明。

马上 其二

晴空云物不留形，大块遥呈一点青。闻说嵁岩隐君子，何当北面问黄庭。

咏竹

竹，竹。濒江，绕屋。声泠泠，影矗矗。霜雪难侵，尘埃莫渎。梢云齐老松，带日映寒菊。箨置顶上高冠，叶成樽中美禄。行看威凤饱相从，不但子猷情最熟。

偶书

玄鸟未来阳鸟稀，广庭松竹皆故枝。书边痴坐送日月，春色过门都不知。

送二弟赴开封举

古人捧檄缘亲喜，况值秋风一鹗天。相与抟空谢蓬艾，归来称寿綵衣鲜。

早行

朝来由气锐，前程入马蹄。天形随月见，斗柄傍人低。路转才萦白，沙平岂辨泥。露零欺鬓发，犬吠隔蒿藜。恍惚南柯梦，参差逢氏迷。比经十里堠，始报一声鸡。似脱关中日，如趋圯下蹊。脩真空有术，习懒信无梯。行李几时北，武当犹在西。谁知贵公子，角枕正清闺。

寄上方安老

西亭会面即移船，迹扫青青翠竹前。目击已知心照了，对谈何必日留连。禅堂仙阁谁三界，岭月淮云自一天。偶此诗成更吟咏，飞来鸥鹭亦欣然。

次韵俞秀老建隆道中

道人不独是诗豪，曾把沧溟注一毛。破晓联镳访孤寂，致身如在太山高。

览镜

三窜湖南与岭南，生涯破荡孰能堪。归田莫虑饥寒迫，眼下新来有卧蚕。

小舟枕上

船头钻入北来风，继日连宵闭短篷。多少峰峦多少意，一齐收在枕屏中。

次韵承君见寄 其一

纷纷市道久成风，平地青楼作帝宫。白玉相看有君子，坐令高议薄冥鸿。

对雨

不为泥融俟燕还，自携秋事入春田。人间因得风光好，洗出从来寒食天。

霞老于云会堂后开小轩为以览胜名之因示短句

潇湘之胜渺无穷，尽入西轩一览中。须信高山巧方便，为人别自有家风。

母氏安康郡太君生日三十韵

朱明初启节，分卦属纯乾。善积名门久，祥开淑质贤。柔仪应月吕，和气集薰弦。奕世儒风蔼，持家礼法传。乘龙来配德，采藻助承先。姑耄勤朝乳，功馀绎旧编。卜邻严子教，截发盛宾筵。萱草欣多豫，鸤鸠咏不偏。乡闾师肃穆，坤道信完全。自辍齐眉奉，尤于内典专。三车窥至喻，一笑悟真筌。荣辱忘区别，优游任众缘。居常遵坦路，方寸湛澄渊。浩也端愚陋，身兮数仆颠。范滂蒙训敕，梦得念慈怜。放逐清湘外，羁縻苍桂边。遥知今日燕，想见瑞炉烟。弟侄纷为寿，亲朋俨造前。焚香控南斗，极目望东阡。鸾鹤翔仙岭，龟鱼动乐川。安康符郡号，昌炽赋诗篇。计已闻消息，惟新获洗湔。赐环叨霈泽，衣綵即归田。省定深如志，生成实荷天。岂徒宽虑耳，必是倍欢然。虽阻随行拜，犹胜避瘴眠。鹏抟九万里，椿大八千年。就养逾曾晰，承颜继闵骞。尚存诚意在，终冀夙心圆。永结老人好，星光盈紫躔。

道乡赞二首 其二

昔时吏部侍郎，今日道乡居士。毕竟这个是谁，一任更安名字。

再宿南堂分韵得星字

夕云不成雨，冉冉东南征。凉月挂河汉，鲜风起阶庭。蛩韵响新织，萤光驶流星。谁知亦有念，夙驾在青冥。

寿星院观竹

祗园寂寞耸高材，自有鸾凰接翅来。回首壶觞散桃李，日斜风动使人哀。

戏督潜亨作春羹

先生家□馀玉粒，粉以为饼陪春羹。春羹品物谢时味，江流暖泛园中英。晴窗对案忽举首，径走长须呼友生。襄阳大夫腹如鼎，一著九牛犹未盈。欢然放箸即过我，自叹珍庖逾大烹。且言初意亦在我，属我府事留西城。先生饭不饭俗客，若苦转眄相倒倾。东风雕刻物物好，槎头缩颈尾不赪。药苗蔬甲破土出，似与刍豢争功名。应怜十载瘦藜苋，为我一除饥肠鸣。

入湖南界 其四

北风吹面过如冰，也胜南风瘴水滨。莫向知亭嫌太冷，主人元是铁心人。

仁老寄墨梅 其六

金张许史竞东风，魏紫姚黄醉眼中。宾客贵人吾不预，独将清韵照禅宫。

龙兴观有感

自罢龙兴节，人间几岁穷。偶观尘榜暗，追感御炉穹。万事遗高躅，三清肃下风。钧天在何许，犹冀梦魂通。

简何秀才求龙眼栽

顷年曾食荔枝奴，补益令人智有馀。闻说君家多此木，可能分干入吾庐。

除名

前年除名窜新州，今年除名窜昭州。我名无实浪自得，坐此人间多怨雠。恩深天地贷斧钺，除之又除名不留。虽然未即听逐便，已觉此身民是俦。裂冠毁冕散车马，幅巾杖屦西南陬。行者争道舍争席，所向尔汝纷应酬。洞山有语久弗契，忽然一笑知来由。我追我随非我患，那用避如韩伯休。

元鲁侍亲还以凡今之人莫如兄弟赋诗送之 其四

姑苏一都会，井径分龙鳞。风俗如郓城，臧否朝朝新。况尔随侍子，动与嫌疑邻。延笃傥可师，不如陪古人。

再用前韵答济明见和

长笑空言谩九丘，更携馀刃佐方州。老奸不复潜封内，佳句终然到笔头。秋入江山供远思，路回猿鹤伫清游。只应未厌斯民乐，还听钟鸣十二楼。

寄阳先生

长揖公卿不转头，五车图籍指虔州。屑榆肯使家风坠，谢币空令世俗羞。弄凤骑龙诚莫及，坏车杀马恨无由。嵩山出处君知否，似与高人作覆辀。

题仁老所画枕屏 其四

天华寺前维小舟，僧窗轩豁留清眸。平湖秋霁净如镜，时复轻轻飞白鸥。

招仲孺述之同过文仲看酴醾

芝堂公子读书忙，堂下酴醾晚自香。犹喜阿文清兴在，拟携双璧步斜阳。

修仁茶 其一

味如橄榄久方回，初苦终甘要得知。不但炎荒能已疾，携归北地亦相宜。

独坐

庭下芝兰秀，堂中简策清。都缘无嗜好，不是近声名。

月下怀同盟 其三

晚云携雨入陉山，月到西湖万象閒。公子归来泛家宅，只应诗思落人间。

别由正

许汝相望无百里，政声文誉益惊人。岂知今日俱长路，重慰平生仰后尘。云澹京黄书鹄举，风回汉水白鸥驯。归来有约天从否，准拟冥行细问津。

谢马叔宝惠佛像琴弦

故人知我久忘情，不假苞苴远寄诚。金范晬容窥往制，丝传流水得遗声。邻鸡破晓炉边静，霜月储清席上横。香散曲终谁会意，与君相望一高城。

和阳先生见赠

万卷藏书肯自閒，沉涵圣道欲晞颜。片心既与人寰远，逸驾宁容俗士攀。嗟我曳裾胶扰处，荷君置榻寂寥间。藜羹玉麈清何限，每到斜阳不忍还。

桂花

丹桂从来未发花，今年花发众惊嗟。盈盈簇盖真珠细，片片笼车美玉斜。阊阖携香熏席绮，嫦娥流影动窗纱。乾坤着意欣逢遇，收得风光向北誇。

泛舟 其一

乘兴扁舟过赵村，满家滩上水连云。欣然便欲寻源去，织女机边日未曛。

咏张公奭庐墓有芝三本

此芝初无根，生自孝诚里。孝哉本于诚，非缘利心起。无芝非所怍，有芝非所喜。不期芝有无，秀出乃如此。养志勤色难，送终极哀毁。既葬不忍归，结庐独留止。孺慕秋复春，泪接九泉水。比邻或未知，天已知之矣。因芝示邦人，邦人争赞美。会逢当路贤，荐此八行始。

南堂八绝句 其三

长廊耿耿注西东，鼓腹循环返照中。更拟将心寄明月，无端云叶上晴空。

次韵德符马上口占

直欲掩关心似水，不知开国面如田。相逢一枕秋光里，疑是先生亦姓边。

对牡丹

轻云笼日雨收尘，天作奇花照眼明。莫道岭边无好况，吾今春在洛阳城。

与梦立行入长安虚 其一

恰到长安风色晴，一条石径坦然平。与君曳杖寻虚去，全似仙宫岭下行。

寄参寥 其二

上东门外解船时，赴感汝阴师未归。松麈对谈能几日，瘴乡孤坐但忘机。珠腾甓社淮南冷，山折成都蜀道非。属耳朱弦谁莫逆，只应袖手看鸿飞。

济明不预虎丘之游作此寄之

虎据千年一故丘，尔来形胜绝南州。池清不碍龙收影，台迥犹疑石点头。白日青天秋更好，幅巾藜杖晓同游。遥知正拥双旌坐，直上云峰一凭楼。

南堂八绝句 其二

桐竹交阴覆广庭，秋风时与叶争鸣。可怜一曲明君操，不似高山流水声。

寄仲弓

道德不与禄位期，富贵自随时命至。君宾以明故自销，禦寇于羊知去意。城南岂复异墙东，诗句由来胜刺字。直作朱游真丈夫，莫使小生敢相吏。

呈明远

尔来无酒可沾唇，只恐傍人怪独醒。自笑金龟已当了，惠然谁复遣银瓶。

烹密云龙

君不见子建七步俄一诗，太冲十年仅三赋。相去何啻楚与越，尔来题品皆才具。我生尚友到古人，袖手寒窗重惭惧。巧迟拙速非所长，舟溯湍流只如故。秋风逸思谁肯分，惟资茗饮祛昏瞀。人间气味足奇功，毕竟不能成好句。集仙公子天上回，拭目元丰新制度。夜光明月岂足珍，矫矫真龙翳云雾。潜藏飞跃自有时，只恐缄縢终不固。况闻醉翁归颍东，更号六一逃机务。震霆端的助滂沱，名称恰应当年数。从今掩卷待青禽，晴轩屑玉和甘露。胸中无复旧尘埃，五物狂吟在朝暮。须知料虎戚自贻，莫讥恶客君家蠹。

寄裘仲

几度秋陂老芰荷，蓬门不见雁来过。照人眉字今何似，得意诗篇日更多。事逐风云空白马，功随山岳尚黄河。无因双眼陪君子，暝立西楼一楚歌。

次德符韵六诗 与德符仲孺述之宿南堂分得客字

从容白露前，转盼一岁隔。念我方促装，夫君复来客。疏篁生晚音，霁月澹秋色。此会岂易谐，未用询长陌。

代者不以时至失仲孺同行之约怆然作此

平日莼鲈计，犹随黄犊留。苏君验前语，裴子但孤舟。隋柳薰风岸，淮山霁月楼。故应今好在，为我一回头。

梦立求轩名以其面莲池十许顷名之曰妙喜轩

莲华千叶满前开，断取应从妙喜来。色带日光飞缥缈，香乘风力转徘徊。休寻物外庵罗果，且进池边鹦鹉杯。一笑真能契无染，不妨游戏挟霆雷。

读庄子 其一

形影相随向此居，柴门终日掩清虚。谁知盘礴高堂上，自与南华游物初。

示二黄

摩尼超出衲衣中，五色随方照不穷。八万四千清净眼，一齐开了见真空。

画山 其二

三峰阔展映天长，大巧由来未易量。我欲移归殿前去，万年千载对君王。

次韵德符访世美

秋晨饭香积，举袂清风生。朅来展江道，老木森亭亭。纤埃不随步，昨宵寒露零。人境两相值，简编焕新晴。迁固久黄壤，椽笔窥群英。崔子独异趣，一笑铅椠轻。诗成似金籥，为我开尘扃。

别由正

许汝相望无百里，政声文誉益惊人。岂知今日俱长路，重慰平生仰后尘。云澹京黄书鹄举，风回汉水白鸥驯。归来有约天从否，准拟冥行细问津。

送散老归龙井

长安冥冥砂砾飞，道人趼足来何为。师恩浃髓未云报，誓求卿相成其碑。卿相盈朝成者谁，尚书妙墨侍郎词。二公奔走天下士，士获一面犹几希。道人愿力岂不满，文字乃今兼得之。龙井神龙应护持，杖头星斗东南垂。过门别我自色喜，我愧儒冠多背师。

霞老于云会堂后开小轩为以览胜名之因示短句

潇湘之胜渺无穷，尽入西轩一览中。须信高山巧方便，为人别自有家风。

将至南京简应介中 其四

直谅多闻许我亲，迷途从此遂知津。社中忽怪尔来进，曾向睢阳见异人。

画山 其一

几年密与画山邻，今日归航驻水滨。天亦有心酬我愿，敛云收雾日光新。

次韵答谢公靖节推将至襄阳见寄 其二

宾主相忘沔水滨，高风谁与向来亲。君能鸡黍酬初诺，我亦齑盐得此春。桃李无言方永日，江山有路正宜人。直须弄凤骑龙去，莫使身为可畏身。

感怀

去年今日别庭闱，回首庭闱未得归。天道人心会相契，归欤行即被恩辉。

大平

大施门开陆海中，一时缁素许参同。纵横只见山河露，消息宁知车马通。帝网重重含宝刹，法轮日日转龙宫。何当去作庞居士，笑指庭花问祖风。

寄和庵主

自从衡岳得高风，南北东西久未逢。惟有旃檀知此意，为传消息到中峰。

悼范丞相 其二

公骑箕尾归天去，我放江湖继踵来。邂逅招提见遗像，尚疑东閤为贤开。

留别兴安唐叟元老推官 其一

天绘亭边三载梦，石灰铺里一时情。个中不是同参得，胸次峥嵘何日平。

君瑞酒来用前韵

蟾影舞花真窈窕，江风吹竹是伦伶。开壶日月欣浮白，放眼乾坤得倍青。

次韵胡秀才遗桃花

灼灼桃源数朵红，青禽传到荜门中。傍人只喜窥春色，达士元来寄祖风。谩说几经千岁赏，会须一笑万缘空。沉香散处圆蒲稳，花自蕃鲜体自同。

南堂八绝句 其三

长廊耿耿注西东，鼓腹循环返照中。更拟将心寄明月，无端云叶上晴空。

读张氏金塘阡表

大笔从来不妄褒，特于阡表勇挥毫。当年种德已如此，今日里门宜自高。云带洞山常蔼蔼，雨钟明水转滔滔。追荣更有丰碑在，行矣巍然压巨鳌。

世美约仲孺述之同泛清潩登楼待月分得楼字 其一

风尘作恶败清游，杖履无光久自羞。约我晚来寻小艇，与君愁破对高楼。山分远翠凝衣重，月借澄辉扑水浮。不是严城不容与，径随双鹤宿沧州。

夜闻鸣桹 其一

鸣桹声响五更初，恰似京城叩木鱼。梦里犹疑趁朝晚，几回惊起揽衣裾。

览镜戏作 其二

赤脚蛮中过一年，受持读诵日精专。只应果满同诸佛，丈六金身色莹然。

和彦祖寄次萧

格外参军事事嘉，竹窗全是子猷家。清狂上客知何处，恨不同燃柏径槎。

寄俞清老

卧龙前约竟悠悠，依旧淮南笑不休。落发出家成往事，从僧还俗惬新谋。未尝异也谁燕越，相与呼之任马牛。一滴曹溪好消息，为君船子下扬州。

榴花

阁东阁西安石榴，两株相映花枝稠。山高江阔万木叶，独此烂熳开不休。有如牙门集缨绂，碧油幢外红光浮。又如青天驻羲御，火龙鳞鬣惊人眸。朝朝莫莫看愈好，直若有意宽离忧。无穷归念姑且置，栏边取醉商声讴。

谒武侯道中 其四

晚雨霏霏江上来，长江水色蒲萄醅。鸬鹚鸧鸹得意处，凌风荡桨从东回。

寄世美

江南秀色满崔嵬，上得平山入眼来。遥想归心动朝夕，不应犹待八仙开。

冬至夜梦中作

炉烟飒飒对团蒲，暮去朝来只自如。还见人间好时节，群阴消尽一阳初。

龙兴观有感

自罢龙兴节，人间几岁穷。偶观尘榜暗，追感御炉穹。万事遗高躅，三清肃下风。钧天在何许，犹冀梦魂通。

观插田

几片空田白水中，朝来俄已绿茸茸。自怜于此留居久，两见插禾勤老农。

次韵盛长官觅酒

九万鹏程戢怒飞，驱愁却叹酒无威。頖宫官冷非文举，一斗何能醉十围。

元鲁侍亲还以凡今之人莫如兄弟赋诗送之 其四

姑苏一都会，井径分龙鳞。风俗如郓城，臧否朝朝新。况尔随侍子，动与嫌疑邻。延笃傥可师，不如陪古人。

寄参寥 其一

云岫庵头挂钵囊，旃檀一瓣自馨香。建隆消息天然别，妙总流通笔放光。南岭梅花空自得，西湖沤鸟宛相望。师如水净吾如月，照入清泠知有方。

种荔枝

高堂怀核谩栽培，一一红根破绿苔。携入乡邦吾第一，风流知自岭南来。

梦臣再以墨来

孙郎文史外，所好墨而已。龟玉藏椟中，涓辰乃开视。未尝轻示人，每戒卞和耻。谓予心事同，分惠真可喜。磨去五之一，馀者恰盈咫。印弄棱角刓，前言戏之耳。苍头忽踵门，喘汗殊不止。恍疑皂囊药，无因至于此。亟取启缄封，入眼胜双鲤。其长应天数，其光动晴晷。当暑尚挟纩，岂但什袭比。且云此不刓，品色尤更美。始知雅意来，要以补前毁。想初闻语时，废书频拊髀。兵法善致人，所致必如指。一朝下两城，曾不费一矢。坐令鼎足心，成辙乱旗靡。堂堂莫我过，势若建瓴水。墨果多乎哉，一一是孤垒。齐城七十二，受降从此始。

吕四 其二

摇转船头顺碧波，日行五百未为多。三湘二浙虽辽远，尚及家庭赏芰荷。

次韵德符夜访世美

苏子甫及瓜，装赍动檐楹。念此不数见，柴门行昼扃。幅巾策藜杖，邂逅诸友生。凉月委新照，无烦聚飞萤。欢然造空洞，却顾轻簪缨。齑盐未果腹，饱德如楚萍。只应他夕来，矫首心盈盈。

闻王吕二公罢郡皆得宫观

庚子同灾知几人，二公华显独超伦。比闻贬责祠宫去，始信推移运数均。势冷有官犹是贵，居閒无禄未为贫。须知削籍投荒者，惟望归欤作幸民。

书合论后

华严佛菩萨，悲智咸遍周。广开方便门，主伴互酬请。于无言说中，说法无数量。我读诵思惟，获从信根入。闇逢照世灯，病遇雪山药。无价大宝珠，衣内忽然得。愿尽未来际，满足普贤行。一切导师前，一一兴供养。一切众生前，一一作利益。持经继有人，悉冀同我愿。

阎求仁太博挽词 其二

踵门寒日后，留语竟黄昏。能得几日别，遽为千古魂。根尘元自了，生死更何言。独有人间泪，随风落九原。

王氏阁旧名拾青郡守王藻以余寓居易名来仙

仙宫岭下来仙阁，太守更名为我来。来既有时归有日，泠然从此御风回。

次德符韵六诗 其二

木杪秋风鸣飒飒，环步空亭日千匝。忽迂征辔入衡门，共看霜轮上云叶。紫烟收尽拟阶升，白露漙空欣手接。何须清酌浣枯肠，自觉爽气滋双颊。可怜末路竞牛毛，不悟劳生寄蚊睫。向非霸处务功成，争得盟时遭智劫。西山君故有风期，我亦从今理归楫。

閒步

不出柴门半月强，偶随鸥鹭到池塘。荷花莲叶薰风里，一似去年无限香。

代书寄清老

从来游戏常三昧，出语纵横无忌讳。老聃全与释迦同，人畏犹云亦当畏。

王宪湖上分韵得荷字

使星明处是天河，习习轻飙生芰荷。自有芝兰随后乘，更容簪履侍鸣珂。未甘城鼓促清赏，聊与汀鸥分素波。异日定应如此少，云雷行欲起龙梭。

送杜君童学士赴阙

西风猎猎鸣旌旗，南阳学士趋丹墀。南阳父老挽不住，家声复如东汉时。堂堂材具中梁栋，鬓边寒暑惊驹驰。垂衣继照揭日月，只应一见舒尧眉。鸾台凤阁有新路，着鞭宁许驽骀知。委身报国一心耳，嶷如嵩岱谁能移。他时廷尉妙生死，还将此道供论思。凌云大厦肃天宇，千秋万岁无倾攲。焦头烂额岂足尚，长堤蚁穴今图之。回看蹇浅丈夫子，攫金清旦方沉迷。矢来无乡亦可恤，付与公议分高卑。前人得失焕清简，纳公胸次无孑遗。愿言朝退坐华省，更以反己为元龟。儒冠往往喙三尺，勿令白玉生瑕疵。

送李师聃祖道长官赴衡州耒阳令

视国如视家，爱民如爱子。秉心金石坚，古人概如此。今人亦古人，但患物转徙。遑遑声利间，自不明本已。安能使元元，一以父母比。问其所居位，广分国百里。问其所食禄，尽出民骨髓。奈何莫之思，颠倒以为是。祖道于今古，问学妙穷理。内重外物轻，识者久叹美。宰制得耒阳，何啻牛刀委。导达圣主恩，千仞决溪水。雨旸随指呼，丝谷饫邻鄙。明神实听之，日夜介福祉。君虽不求通，轩冕自难已。工部有英灵，吾知为君喜。

谢仁老寄所画李长者出山相五首 其四

贝叶卷文无表示，于菟曳尾不求怜。昂藏岂是维摩诘，终日相从也默然。

次韵崔浚明见赠

谁为冥行作指南，青灯黄卷久间关。逢君岂测陂千顷，许我时窥豹一斑。骥足拘挛虽未展，龙鳞腾踏会须攀。如何暗把隋珠掷，欲报殷勤只强颜。

答曾敷文有书见寄

客寓天地间，本无南北异。此语安从生，却成相钝置。

南堂八绝句 其一

圣贤祠毕诸生散，曳履斜阳哦杜诗。幽鸟飞来似相好，竹枝深处语多时。

寄巡铺温■

几日长亭复短亭，霜梅夹路喜相迎。风光总属君家管，霁色偏随马足生。老酒盈杯谁款曲，少陵佳句谩分明。回头安福前山晓，八桂苍苍无限情。

题誉老无住阁

不二门开刹海中，十方世界本来同。四威仪竟无所着，千手眼应如是通。弥勒当年曾示现，善才于此悉参同。而今我亦逢师处，聊击栏杆问祖风。

仲儒烹密云龙得烹字

清都密云龙，遐方久驰名。无因饮天赐，叹息非公卿。尔来牛斗间，瑞气蟠纵横。龟书识至宝，近在璧假城。物色到君箧，发视凡骨惊。君心本铁石，从此亦变更。自言匹夫耳，乃有怀玉声。群嘲杜潜隙，径约良友烹。伊予岂其人，重以慰平生。可怜谢康乐，新诗徒尔鸣。

跋漳浦李大忠微叔所藏书画尾

岭表归来饭不足，负郭有田金未赎。何当卖剑成此谋，耕遍雨余春雨绿。

思聊斋

頖宫聊尔耳，卒岁亦优游。昔已腾佳誉，今应属胜流。竹声锵密雪，桂影弄高秋。为尔犹牵思，天涯一转头。

咏张公奭庐墓有芝三本

此芝初无根，生自孝诚里。孝哉本于诚，非缘利心起。无芝非所怍，有芝非所喜。不期芝有无，秀出乃如此。养志勤色难，送终极哀毁。既葬不忍归，结庐独留止。孺慕秋复春，泪接九泉水。比邻或未知，天已知之矣。因芝示邦人，邦人争赞美。会逢当路贤，荐此八行始。

示万寿长老道琮

万寿阁中逢故人，万年松下偶穿云。凭将五分真香爇，长对南山祝圣君。

母氏安康郡太君生日三十韵

朱明初启节，分卦属纯乾。善积名门久，祥开淑质贤。柔仪应月吕，和气集薰弦。奕世儒风蔼，持家礼法传。乘龙来配德，采藻助承先。姑耄勤朝乳，功馀绎旧编。卜邻严子教，截发盛宾筵。萱草欣多豫，鸤鸠咏不偏。乡闾师肃穆，坤道信完全。自辍齐眉奉，尤于内典专。三车窥至喻，一笑悟真筌。荣辱忘区别，优游任众缘。居常遵坦路，方寸湛澄渊。浩也端愚陋，身兮数仆颠。范滂蒙训敕，梦得念慈怜。放逐清湘外，羁縻苍桂边。遥知今日燕，想见瑞炉烟。弟侄纷为寿，亲朋俨造前。焚香控南斗，极目望东阡。鸾鹤翔仙岭，龟鱼动乐川。安康符郡号，昌炽赋诗篇。计已闻消息，惟新获洗湔。赐环叨霈泽，衣綵即归田。省定深如志，生成实荷天。岂徒宽虑耳，必是倍欢然。虽阻随行拜，犹胜避瘴眠。鹏抟九万里，椿大八千年。就养逾曾晰，承颜继闵骞。尚存诚意在，终冀夙心圆。永结老人好，星光盈紫躔。

思聊斋

頖宫聊尔耳，卒岁亦优游。昔已腾佳誉，今应属胜流。竹声锵密雪，桂影弄高秋。为尔犹牵思，天涯一转头。

谢仁老寄所画李长者出山相五首 其三

碧潭秋霁禅师笔，白月天空论主形。是幻是真分不得，为人重说互严经。

三朡亭

结构安在哉，荒凉但郊薮。无言对斜阳，庐儿亦搔首。唯馀旧时春，年年暗榆柳。弃置勿复论，兴衰古来有。

陈莹中画像赞 其一

凤阁鸾台何许，天涯地角周游。此老老而益壮，超然一段风流。

次韵仲弓见怀

与子风雨散，掩关非世喧。琴书到古人，危坐屡忘言。何当同此趣，脱略文物繁。岁晏犹清居，厉节真王尊。

周御史庙

忠言直节动天聪，名在升平北斗中。阴德久宜家有后，光灵今与国无穷。庭前乌集当年柏，门外风生旧日骢。公不世情应我顾，一觞聊复以诚通。

将至南京简应介中 其二

几日风尘困马蹄，忽瞻孤塔献云霓。双眸已似清江洗，况入亭城见角犀。

追怀去年今日舟离润州有作

帆出丹阳恰一年，江湖陈迹慨茫然。明明归路留双目，只候恩书下九天。

云溪文庆长老画像赞

不选在在处处，长是哆哆啝啝。饭了要睡便睡，睡了要歌便歌。呵呵呵呵呵呵，且道一把茅下。翁子三家村里，老婆相去几何。咦。

和郡主簿绝句九绝 其六

取友能无怍，初终贵一如。陈张遗辙在，试展马迁书。

山禽

何处飞来傍隐居，就中声与众禽殊。长拖缓转娇无力，一似汴孙吹画乌。

简襄阳令田世德通直求馀材

百里江天指顾中，大夫真有古人风。似闻斋馆成功久，应许馀材入泮宫。

次韵答交代俞樗年教授见简之什

吾乡蔼多士，夫子惟英才。妙年双眸清，不为纷华开。飞声动寰宇，著录争徘徊。论说翕以定，端如匡鼎来。著鞭青云衢，飘飘谢尘埃。伯鸾赋五噫，少陵歌七哀。岂比太平遇，得志无疑猜。朝纲举天网，升黜常恢恢。胡然落泮宫，犹歉南山台。维今尧舜君，侧席方虚怀。简拔到寒谷，未始由梯媒。悬知器业成，指日登蓬莱。伊予愧朴樕，聿来托高斋。与君出处间，一一金石谐。岘首郁苍莽，江流澹萦回。龙卧缩头角，腾骧俟春雷。君车亦难缓，行矣明诏催。逸步从此分，驽驾安能陪。

仙宫岭

晓云生岭端，遮日成清阴。炎氛遽辟易，兴逸安能禁。仙宫风尘表，高高百千寻。石路上曲折，健足犹难任。绰约两仙子，双鬟坐沉吟。巫觋意何许，门窗藤蔓深。樵叟向我言，自古传至今。去州五十里，有峒郁森森。陶家李家女，年各胜巾衿。恍惚若逢遇，相与登崎崟。一朝作蝉脱，英魂不坠沉。乡人共祠之，彷佛来顾歆。水旱祷辄应，民吏同所钦。此宫乃行宫，春秋荐诚谌。言已叟仙去，四望祛烦襟。荥山直南耸，龙岳山朝壬。越王连佛子，密山秀孤岑。回环万峰峦，插云皆玉簪。滔滔两川流，会合通梧浔。渔舟糁木叶，城郭几突黔。虚徐韵长松，飞鸣集珍禽。须臾烟霭青，遐迩浮祲祲。变化纷见门，饮酒时一斟。我罪贷五鼎，我躯重千金。虽居瘴疠乡，肯使瘴疠侵。囊衣完旧裾，匣剑存初镡。气听谢耳力，谁到无弦琴。子期久冥漠，天地为知音。中和王度新，祈招咏愔愔。赐环谅匪朝，聊以写我心。

少隐惠所尽潇湘雪景 其一

永州城北十五里，二水初同为一水。天花开玉满前飞，人在故人亭子里。

世美归侍政府以送君南浦伤如之何作诗送之 其七

犹子知几人，子独欣白眉。风霆破春晓，怒翼鸣天池。未促南昌行，还为竹间期。傥及马伏波，一书重示之。

醉者

至化无私被远方，渔樵谁不似颠狂。得钱沽酒争酬酢，执手高歌入醉乡。

谢罗朝奉惠柏栽

惠我柏虽小，观君意实深。欲令儒服者，同此岁寒心。月映庭雕玉，风来韵响金。公车已驰节，不及待清阴。

画山 其二

三峰阔展映天长，大巧由来未易量。我欲移归殿前去，万年千载对君王。

梦曾存之见过 其一

疋马来过笑且言，廉州象郡亦同还。今朝敕了明朝下，尽是君王独断间。

母氏诞生之日得家书喜不自胜形于鄙句

萱草留春瑞气长，二年吴越杳相望。炉烟正起依南极，乡信俄来自北堂。委曲备闻逾获宝，欢欣遥想盛称觞。人心天意端如此，行矣归宁慰寿康。

用前韵寄穰城谢公静推官

邂逅蒹葭来倚玉，浅见惭如视车毂。荷君倾倒过平生，妙处令人忘宠辱。并包今古入灵台，欬唾珠玑几盈簏。纷纷年少多公卿，何独斯人犹寸禄。南阳刺史今伯乐，叹息龙媒异凡肉。剡章求以助风流，岂减红莲汎澄渌。更将馀力付蟠根，迎刃无留真破竹。才全如此帝未知，燕閒却自思颇牧。东山出处是家风，莫学渊明恋私菊。

简君瑞觅竹叶清

通道三杯如李白，解酲五斗似刘伶。尔来心渴鸭头绿，应许唇沾竹叶青。

和朱仲明见赠闻琴

子期骨发已埃尘，谁谓知音不复生。触处折杨争属和，独君忘味叹遗声。荜门寒日正多暇，玉麈高谈相与清。鹤举鱼沉重惆怅，一樽麦酒荐藜羹。

寄莹中

天道无私果是非，斯人如凤中人机。雄惊一矢从南落，雌领诸雏向北飞。且与龟龙为伴侣，未应蝼蚁损毛衣。吾皇致理肩虞舜，会见翱翔下德辉。

关氏四照亭

孤亭缥缈枕烟霞，面面江山不用赊。何日乘风指星纪，与君携手逐飞鸦。

南堂八绝句 其八

绿竹不应忘旧好，黄花还拟结新交。栏边醉倒非吾事，只爱金英媲玉梢。

道人徐清自南来彦和莹中才叔并令寄声

吉语传来喜可知，岂无神物共扶持。但怜四载遭三黜，偶与三公作四夔。海上飓风应骤息，岭边炎瘴亦潜衰。相从会有还归日，却向江乡话此时。

读庄子 其二

万物同为一体真，体真谁复见陈新。今吾故我强名耳，莫逆于心得此人。

送曾仲敷赴庆州司户

栖迟颍水无三年，四见长途事鞍马。问君胡为乐驱驰，告我吾非苟然者。向来庭闱故当尔，今乃从知古塞下。男儿出腹在四方，龊龊南窗吾未暇。只手扛鼎非吾力，百步穿杨非吾射。眇然躯干仅数尺，智略岂分子房亚。诗书礼乐工作谋，元帅轩轩更儒雅。相知不与今人同，往游其藩跃如也。君言慷慨得我惊，我有私忧为君写。巍巍法座天中央，万物生成得陶冶。边尘吹风不见人，麟凤犹阻游郊野。烦将此意问元帅，何当铁甲悬高架。君家一唯如雷霆，震动乾坤失聋哑。愿回庐阜异时心，白刃前头荐潇洒。家风欻从千古还，上策酬恩真土苴。口终拂袖两无言，因送飞鸿不知夜。

林堠驿壁间有诗因用其韵

日转山亭寂寂，梦迷蝴蝶双双。何独渊明寄傲，吾今亦是南窗。

登召伯斗野亭用孙莘老韵寄秀老参寥

广陵最佳处，堂与南山平。慨然寄远瞩，溷浊为冰清。冷官从无徒，犹阻窥朱甍。矧兹斗野构，名实久已倾。距我逾一舍，何由偕友生。王事有邂逅，川途假新城。登亭若为慰，饥渴甘大烹。莲花袭襟裾，双鹤唳且行。一笑发深省，坐见星斗明。回首莫逆交，物外正采荣。

怀黄光晖

远托同门寄好音，夫君不改岁寒心。因思明月共千里，亦似家书抵万金。美玉会开和氏璞，高山犹袐伯牙琴。真人训诰知无爽，快我它时朋盍簪。

示张道人

几年龙虎自相随，南斗延生恩赐归。霄汉路通鸾鹤在，不妨高蹑紫云飞。

次韵和师稷清明怀乡之什 其三

天路幽禽暖颉颃，芝兰抽砌叶初长。自怜骨立风光里，勉向原头泣奉尝。

强评事挽词 其二

不为明世得，已矣旧山川。青眼谁樽俎，黄金自简编。乡闾今昔异，门户子孙贤。我独从君晚，追惟更惨然。

世美归侍政府以送君南浦伤如之何作诗送之 其五

前年可罗雀，朱幡出濠梁。今年可炙手，衮衣登庙堂。公家本金玉，何曾变炎凉。公子不展眉，端为斯人伤。

示长卿二绝 其二

一别和州二十年，山长水阔去无缘。因君说起外家事，特地栏边心怅然。

戏示柄

汝为狮子时，而作狮子吼。他年毛骨成，一顾百兽走。

和郡主簿绝句九绝 其一

管鲍当年志，风霜固自如。信衰缘嗜欲，岂在数行书。

简李子温推官

太冲当日号无兄，苗裔于今更绝伦。力究本原书簏富，唾成珠玉锦囊新。龙门久欲攀高躅，鼎角方欣觇后尘。借问竹溪馀地否，狂吟聊伴谪仙人。

南堂八绝句 其八

绿竹不应忘旧好，黄花还拟结新交。栏边醉倒非吾事，只爱金英媲玉梢。

中秋日泛湖杂诗 其四

晚风知我兴飘然，力战浮云露远天。判却明朝官长骂，与君彻晓引金船。

山禽

何处飞来傍隐居，就中声与众禽殊。长拖缓转娇无力，一似汴孙吹画乌。

铜池

匀叠滩头碎石，满添江面清流。聊向个中儿戏，不知何处尘浮。

简何秀才求龙眼栽

顷年曾食荔枝奴，补益令人智有馀。闻说君家多此木，可能分干入吾庐。

拱梅亭

陆沉无复似当年，高压云根气象全。四面山川趋指顾，一时草木避蕃鲜。垂檐鼎实须归帝，起槛龙香必动天。自我发挥人共乐，风流从此映来仙。

写黄庭 其五

升平无象亦无名，翼翼巍巍拱玉宸。流泽自周人自乐，普天同入万年春。

怀张晋卿

年少东邻新亲家，奋然鳞鬣脱泥沙。传闻昨者数时弊，想见迩来双鬓华。局上光阴聊斗马，杯中意气莫生蛇。江鲈已过河鲀出，准拟从君烹荻芽。

次韵答谢公靖节推将至襄阳见寄 其二

宾主相忘沔水滨，高风谁与向来亲。君能鸡黍酬初诺，我亦齑盐得此春。桃李无言方永日，江山有路正宜人。直须弄凤骑龙去，莫使身为可畏身。

病卧读书

山为屏障草为裀，黄犊群中早奋身。骨立诗书亦何有，不如参取坐忘人。

敷文

赦书该得尽量移，君到衡阳适及期。将谓南徐须近便，那知北望尚羁縻。人情既久应相好，气候无它亦自宜。造物此心君会否，少留同我返茅茨。

追凉晚步邂逅张云卿王文辅王子正三进士同行

巷僻门多掩，鸡豚散不收。后先携众士，笑语入汀洲。太尉庙前面，冠芝亭上头。旷然无障碍，谁羡尔公侯。

延庆山中呈田世德

云拥招提自一家，僧前百鸟正衔花。长官不怕惊飞去，犹向山头放晚衙。

纪梦

玉色照清都，孤臣亦侍书。叨蒙一笔赐，恩似五年初。窜逐虽云远，精诚自不疏。皇心定垂恻，行获奉安舆。

和路子高微雨中至山光寺

野阔天低四望赊，霏微膏雨兆休嘉。早钟郁郁穿云断，官柳垂垂夹道斜。邂逅庭前方指柏，逡巡木末已栖鸦。杨朱易服归来处，荷笠收车几万家。

示长卿二绝 其二

一别和州二十年，山长水阔去无缘。因君说起外家事，特地栏边心怅然。

次韵世美冬夜见怀

君家儒学频公侯，岂知孔孟穷于邹。他年事业知未艾，诜诜孙子多清流。红莲上客更超诣，劲节耻与今人俦。自言名宦亦何有，回看家法长包羞。芜城岁月已波逝，朅来文会消吾忧。青天白日有崔子，亦许交臂闻嘉谋。人生南北那可必，合散倏忽春云浮。会须着鞭入圣域，无使后悔空冥搜。

次韵和钱塘诸公赏梅十绝 其一

冲寒来访喜生和，破恨新诗不必多。太皞初还好消息，从今日饮更无何。

呈明远

尔来无酒可沾唇，只恐傍人怪独醒。自笑金龟已当了，惠然谁复遣银瓶。

寒食日

祖考流光岂有穷，不能肖似忝家风。北红塔畔清明节，心折高山怅望中。

将至南京简应介中 其三

先生不得醉红裙，何以留连逆旅人。故苑池台老秋色，頖宫讲罢走车轮。

怀黄光晖

远托同门寄好音，夫君不改岁寒心。因思明月共千里，亦似家书抵万金。美玉会开和氏璞，高山犹袐伯牙琴。真人训诰知无爽，快我它时朋盍簪。

次韵和钱塘诸公赏梅十绝 其四

江天吹雪不胜繁，南北东西晚更昏。料得时人散车马，清吟应亦有英魂。

广南四时摄养括子

仁者存心故不同，四时括子广西东。蒙恩归去虽无用，留作韦弦戒我躬。

泛汉江 其二

谁家游女戏江滨，才见舟来竞敛身。须信文王风化远，至今犹自被行人。

鉴华亭

群芳移自岭南州，要使儿童慎厥修。看取逐时花烂熳，即知当日罪拘留。黄茅瘴里诚难脱，紫极光中偶见收。汝辈但将吾作鉴，勿愁忠孝不优游。

送曹巨源之南都

高堂且置琴中操，骏马初驰陌上尘。无限清风与明月，一时分付属閒人。

闻霍仁仲唱名第一

吾乡魁选久萧条，深喜高才偶圣朝。天子六龙飞紫极，状元一鹗奋丹霄。拜亲此日荣谁及，报国他时事更超。四海欢然重改观，常州真是出英标。

东山 其二

七星峰顶绝纤埃，不负烟霞双眼开。昨日湘南遥指处，飞腾今向此中来。

虎丘晚归呈同游

虎丘山色最宜秋，山下溅溅亦可舟。北去几年空好梦，东来今日快昏眸。邦畿正蔼无双誉，杖履仍逢第一流。邂逅高风许追逐，异时应拟岘山头。

用前韵寄德符

叩门无季心，尔来空缓急。若人作枯蓬，随风落遥隰。袖书珠玉昏，匣剑蛟龙涩。雪花陵春阳，山寒拥扉入。孤松初自高，短绠岂易汲。伊予不逢年，所向惊束湿。分携忽岁迁，结念成骨立。萧萧清潩滨，冉冉白鸥集。盟好何当寻，瓜时亦云及。东游傥未忘，芦边一渔笠。

大平

大施门开陆海中，一时缁素许参同。纵横只见山河露，消息宁知车马通。帝网重重含宝刹，法轮日日转龙宫。何当去作庞居士，笑指庭花问祖风。

元礼乘渔

一棹翛然一幅巾，汀鸥集处亦逡巡。功名正逐天机露，不似钓鱼船上人。

白龙洞

洞门寂寂昼常阴，谁识行天济物心。金翅影沉超永劫，玉毫光现契圆音。滂沱普润三千界，叆叇浓兴一万寻。天子六龙方在御，不应头角閟幽深。

默坐有感

后悔宁可追，称误岂容数。试观古来人，何以为先觉。一日三省躬，此事在力学。年光捷霜蹄，我心羞龌龊。

留别龙城山主怀义 其一

阳朔千山复万山，最深山处是松关。新诗吟罢无馀事，一片真心云共閒。

中秋日泛湖杂诗 其四

晚风知我兴飘然，力战浮云露远天。判却明朝官长骂，与君彻晓引金船。

次韵和钱塘诸公赏梅十绝 其八

蜜蜂蝴蝶未狂飞，蝼蚁仍难上冻枝。惟有青松一千丈，相看曾共岁寒时。

寄蓬菜并示柄

皇帝如天极至公，恩光来自大明宫。归田实遂平生志，与汝难忘造化功。料得安康无限喜，信知理数莫能穷。吾今只候文书到，便挈囊衣迎北风。

次韵酬德符湖上春色

乘风曾到水晶宫，春色椎轮日力中。几处梅花傲残雪，不随桃李事轻红。

湖上杂咏 其三

华亭标格本青云，邂逅西湖秋复春。作意一声君会否，鹓鸾集处是真人。

烹密云龙

君不见子建七步俄一诗，太冲十年仅三赋。相去何啻楚与越，尔来题品皆才具。我生尚友到古人，袖手寒窗重惭惧。巧迟拙速非所长，舟溯湍流只如故。秋风逸思谁肯分，惟资茗饮祛昏瞀。人间气味足奇功，毕竟不能成好句。集仙公子天上回，拭目元丰新制度。夜光明月岂足珍，矫矫真龙翳云雾。潜藏飞跃自有时，只恐缄縢终不固。况闻醉翁归颍东，更号六一逃机务。震霆端的助滂沱，名称恰应当年数。从今掩卷待青禽，晴轩屑玉和甘露。胸中无复旧尘埃，五物狂吟在朝暮。须知料虎戚自贻，莫讥恶客君家蠹。

简仲孺

晓来城府春融怡，博陵先生还自西。天时人事已如此，不应璧月空云霓。

戏灵川令王洵仁仲

长官贪着祖师禅，有甚心情问我船。一只逃归两只破，谩凭江槛望灵川。

次韵仲弓见怀

与子风雨散，掩关非世喧。琴书到古人，危坐屡忘言。何当同此趣，脱略文物繁。岁晏犹清居，厉节真王尊。

寄邓德甫

高山顶上偶相逢，千尺孤松霜雪中。不可亲疏真道广，未尝喜愠信心空。衡门笑咏尘方远，太学声名日自隆。行就车头舣归楫，拟将周易问穷通。

次德符韵六诗 曾园分韵得得字

藩城富池塘，所向辄荆棘。天风初转西，朋簪共来北。暑清随处幽，莲高向人默。群鸥安在哉，我今均尔得。

雪中呈秀老原道

引舟西上正隆冬，千里隋堤雪翳空。恰似常年三月尾，柳花凌乱逐东风。

闻朱世英再知江宁府

归领真祠未几时，牙兵重展旧旌旗。向来孰不歌来暮，今去欢然释去思。竹马渡江腾骏足，甘棠拂户动高枝。钟山只恐违初兴，径入鹓行侍玉墀。

怀襄阳

寄迹襄阳北，无因吊古人。卧龙应索寞，堕泪想鳞皴。不作庞公客，空回徐庶身。风流终自若，他日引车轮。

送李方

我迁汉阳居，君为建阳掾。江山几千里，何当重会面。身世波上萍，岁月弦上箭。自古以叹嗟，不古乃独见。为仁岂由人，弘道道该遍。万生无终穷，同我一方便。壑源春焙香，黄鹂静中啭。简书有光阴，归坐亦可燕。此事入高明，了了为君见。舟车暂西东，勿受离情转。

次韵和仁仲滑石铺泉轩

长官心事古人前，碧玉峰峦碧玉泉。洗出北归烟瘴眼，光明欣睹太平年。

示寿宁长老如晓 其二

三关谁复识黄龙，大施门开振祖风。无限人天无限眼，一齐回向岭云中。

登鹏高亭基

野烧无踪知几年，故亭遗址尚依然。巍巍稳据山千仞，渺渺前当水一川。地展云衣深固护，天回松盖巧周旋。重兴栋宇非难事，坐使风光集绮筵。

雪中对竹

飞雪一何情，拜我南轩竹。骈头控于地，默默隃信宿。寒花本轻扬，丛集乃折轴。况此梢云姿，萧然异凡木。飘风亦狂生，端来助陵蹴。似欲揉直柯，绕指惟所欲。焉知天与刚，初不愧幽独。罄折虽尔为，且异望尘辱。晨光破沈阴，春色盈两目。风雪安在哉，竹犹故时玉。

亡原作忘，据四库本改友皇甫民望挽词 其一

八行宜高选，胡为不享年。乡闾推往躅，几席积遗编。俛仰成千古，凄凉到九原。须知天报在，有子共称贤。

南堂八绝句 其四

盆水如池傍竹根，早期功业在龙孙。尔来取饮多奇羽，更得南堂幽趣繁。

世美寓展江作此简之 其二

翩翩俭府几西风，更拟真游渌水中。秋晚倚栏应记得，全家看尽渚莲红。

仲弓见访同过叔原

幕天云不动，庭竹晚生寒。好事倏假盖，拥炉聊整冠。香煤团薄雾，松麈落惊湍。思逸何当尽，邻家有谢安。

次韵答谢公靖节推将至襄阳见寄 其二

宾主相忘沔水滨，高风谁与向来亲。君能鸡黍酬初诺，我亦齑盐得此春。桃李无言方永日，江山有路正宜人。直须弄凤骑龙去，莫使身为可畏身。

追怀去年今日舟离润州有作

帆出丹阳恰一年，江湖陈迹慨茫然。明明归路留双目，只候恩书下九天。

喜雨

不雨人忧旱，晨兴忽沛然。早禾欣长王，炎瘴敢留连。气象还丰岁，歌谣动乐川。皇恩亦如此，特放我归田。

游湘西

赐还殊无功可论，放逐复向山前奔。道人眸子炯如故，邀我累日游祗园。御书新閤插霄汉，祝融严拱世所尊。恍然身世脱尘垢，矫若鸿鹄辞笼樊。是时秋老雨脚断，晴光万里凌朝昏。北辰直下望天阙，纷纷郁郁卿云屯。綵衣兰膳奉颜色，想见协气还闺门。雁飞不到竟何许，日冀□□除瘢痕。四年之中两到此，易摇难立怜孤根。方寸倏忽丛百感，湘源白鹤空盈樽。道人顾我亦无语，但指幡从风际翻。由来否泰反其类，况逢主圣同羲轩。而今而后戒覆辙，长记崇宁初纪元。

早行

朝来由气锐，前程入马蹄。天形随月见，斗柄傍人低。路转才萦白，沙平岂辨泥。露零欺鬓发，犬吠隔蒿藜。恍惚南柯梦，参差逢氏迷。比经十里堠，始报一声鸡。似脱关中日，如趋圯下蹊。脩真空有术，习懒信无梯。行李几时北，武当犹在西。谁知贵公子，角枕正清闺。

送希古

清都不敢梦中游，何况通明侍冕旒。分手知从天上去，望云深感岭边留。三年瘴疠精神在，一日功名謦欬收。骥足风生谁绊得，绿杨芳草谩高楼。

戏浯溪长老伯新

永州怀素精草书，毫端万象纷卷舒。浑身是眼看不破，一笔至今藏物初。浯溪得之不自用，却要他人书作图。蓦然打个筋斗去，觅纸觅绢一物无。急将床上被来拆，手忙脚乱纵横铺。五云和尚巧言语，扫尽六幅裁须臾。叠了又开开又叠，喜欢胜获衣内珠。二三子笑几绝倒，左右僮仆咸惊呼。宁比酸寒杜陵老，海图拆应家人须。脱巾漉酒解龟当，表里空旷真丈夫。吾行天下何啻半，常恨眼前无此徒。那知兴发乃方外，与彼嗜好同根株。小中现大大可睹，跳出规矩渠非愚。他时风雪夜参半，灰炉冰冷灯影孤。坐披破絮似鱼网，数挽不掩皴肌肤。只应侍者隔壁私自语，我师为谁说法声呜呜。

寄公安令孙仲恭

得君宁独为葭莩，两度湘中眷我殊。兵拥渡江犹缱绻，帆催离寺尚踌蹰。莱公庙北民歌鲁，贾傅城东地入吴。会面不知何日再，但观休显继龙图。

次韵和李学文所示二篇 其二

大明端拱赭衣红，正想豪英入彀中。但使学优迎命达，莫将年少叹途穷。三秋水阔鱼依藻，一日天高鹤出笼。持我此篇归献寿，苍梧欢动晓来风。

霞老于云会堂后开小轩为以览胜名之因示短句

潇湘之胜渺无穷，尽入西轩一览中。须信高山巧方便，为人别自有家风。

同长卿梅下饮茶

不置一杯酒，惟煎两碗茶。须知高意别，用此对梅花。

纪梦

玉色照清都，孤臣亦侍书。叨蒙一笔赐，恩似五年初。窜逐虽云远，精诚自不疏。皇心定垂恻，行获奉安舆。

仙宫岭

晓云生岭端，遮日成清阴。炎氛遽辟易，兴逸安能禁。仙宫风尘表，高高百千寻。石路上曲折，健足犹难任。绰约两仙子，双鬟坐沉吟。巫觋意何许，门窗藤蔓深。樵叟向我言，自古传至今。去州五十里，有峒郁森森。陶家李家女，年各胜巾衿。恍惚若逢遇，相与登崎崟。一朝作蝉脱，英魂不坠沉。乡人共祠之，彷佛来顾歆。水旱祷辄应，民吏同所钦。此宫乃行宫，春秋荐诚谌。言已叟仙去，四望祛烦襟。荥山直南耸，龙岳山朝壬。越王连佛子，密山秀孤岑。回环万峰峦，插云皆玉簪。滔滔两川流，会合通梧浔。渔舟糁木叶，城郭几突黔。虚徐韵长松，飞鸣集珍禽。须臾烟霭青，遐迩浮祲祲。变化纷见门，饮酒时一斟。我罪贷五鼎，我躯重千金。虽居瘴疠乡，肯使瘴疠侵。囊衣完旧裾，匣剑存初镡。气听谢耳力，谁到无弦琴。子期久冥漠，天地为知音。中和王度新，祈招咏愔愔。赐环谅匪朝，聊以写我心。

中秋日泛湖杂诗 其七

胡床兀兀坐忘情，似向曹溪见老能。若处樵歌好消息，妙高峰上许人登。

道乡歌

要识道乡去处，只在微尘里许。不立四至封疆，不问二仪寒暑。日月常放光明，鸟兽率同歌舞。其俗无举无非，其民无喜无怒。别是一种乾坤，全异九州风土。师旷倾耳莫闻，离娄拭目莫睹。谁知有个冥蒙，踏着从来门户。入也不动脚跟，居也不记年所。行住坐卧虚徐，色声香味愚鲁。偶然成矩成规，未尝为鼠为虎。任他卜度纵横，迥脱机关取与。人间天上无明，可谓自今自古。

次韵和钱塘诸公赏梅十绝 其十

玉树森森太傅家，玲珑徐动晓风斜。可怜刻楮空机事，一叶三年犹未花。

悼范丞相 其一

钟铭勋业今何在，土偶形容尚俨然。惟有老僧心不改，慇勤歌呗作三年。

玉虚观

山腰制作迩来新，斧凿才终便掩门。独殿纷纷罗杞棘，老君寂寂看鸡豚。烟凝叠嶂为香火，风韵疏松作道言。借问羽衣何处去，一齐归屋抱儿孙。

怀何伯震

我别家时君在床，后来南北两相忘。直饶伏枕到新岁，也胜投身居瘴乡。孤节未尝交世俗，清贫何以度星霜。皇天默相谁窥得，看取它年吾道光。

元夕过唐潜亨 其三

参禅不学庞居士，得句犹如孟浩然。要识从来用心处，阒无车马到门前。

再宿南堂分韵得星字

夕云不成雨，冉冉东南征。凉月挂河汉，鲜风起阶庭。蛩韵响新织，萤光驶流星。谁知亦有念，夙驾在青冥。

中秋日泛湖杂诗 其十二

每将冲韵拟琴高，不值飞鸣心更劳。邂逅诗成似招隐，稻花深处举霜毛。

滑石泉

马头今日度严关，十九年前去复还。惟有流泉声似旧，凭栏重听响潺潺。

次韵和签判靳慎微奉议谒武侯祠有作

卧龙得风霆，天宇不难肃。历数端何归，转昐移祸福。庙食凛平生，光灵走川陆。欲知庇斯人，绵延视巫祝。

遗酒

载酒来过亦可怜，持杯先已口流涎。香浮八桂风光胜，波动兼金月影圆。共醉有时依竹卧，独醒无复愧渔船。此中天地尤安稳，莫向尘埃盛处传。

移居昭州 其一

广南东西四十州，瘴疠莫与新昭侔。我身多病亦知免，陛下仁同天地流。

曾园见海棠

海棠簇簇弄繁英，随分相逢眼自青。一种风流似西蜀，何须心着展江亭。

送僧慈愿游南华

南华老子定相亲，应问三湘放逐臣。为报君恩似天地，不教重作岭南人。

示澄庵庵主炳著 其二

澄来澄去不知年，一片澄光月样圆。照破十方三世黑，大家同集世尊前。

送石师稷还新昌

官失常丁民破产，仅有流波入春眼。行人不管居人愁，但喜船头解初绾。汀洲梦破白鸥前，归意峥嵘净如刬。挽君君竟逐风东，瞑立西楼思何限。念君心似岭云高，卷雨收雷依𡾰嵼。弟兄元恺正功名，独自巢由谢青简。君今杖屦烟云中，我忆当年寄萧散。情深人合吻天伦，相与宫商真律管。可怜燕越阻寻盟，夜壑不留空旧馆。只应石佛俨巍巍，为我旃檀荐诚款。

泛舟 其一

乘兴扁舟过赵村，满家滩上水连云。欣然便欲寻源去，织女机边日未曛。

再酬仲孺

龙团方启封，数子已惊视。端如肖壁人，骑羊入城肆。又如金谷姿，不合楼前坠。囊衣本酸寒，茶具无一是。纷纷诘邻家，浪欲学拥鼻。秋空辄云雷，秘惜乃天意。未敢还巾车，且集诸生试。岂非今年芽，岁月与君异。直须如印刓，诗驿趼来使。念君才患多，落笔有馀思。盈编故可期，河流几时泚。君应嘲马肝，不食亦知味。

送米 其三

数亩非无负郭田，川途修阻故萧然。得君远胜子舆友，使我非无漂母怜。未拟更求佳传报，且先分当酒家钱。亲朋只愿长相见，归饱丰穰不计年。

留别兴安唐叟元老推官 其二

风前火烈逢真玉，雪后大寒见老松。携得此心归北去，与君无处不相逢。

将至南京简应介中 其二

几日风尘困马蹄，忽瞻孤塔献云霓。双眸已似清江洗，况入亭城见角犀。

寄长卿

乌衔霁色朝迎马，蟾吐澄辉夜照眠。日月于君已如此，不须星历问行年。

山禽

异色殊形不可名，飞来飞去亦多情。只应知我归期近，故傍书帷送好声。

简仲益求纸帐

红锦暖笼樽酒后，绛纱轻覆简书前。悬知纸帐君无用，斥与边韶助昼眠。

鉴华亭

群芳移自岭南州，要使儿童慎厥修。看取逐时花烂熳，即知当日罪拘留。黄茅瘴里诚难脱，紫极光中偶见收。汝辈但将吾作鉴，勿愁忠孝不优游。

送宋司理赴吏部

古木暗长堤，清涟涨轻縠。南风聒乌樯，动子归兴速。今日共一樽，明朝各川陆。我心久已灰，惨怆辄眉蹙。鲍叔实我知，嵇康亦子熟。少年挺奇姿，绮丽诱莫逐。抑首掾雄藩，哀矜见推鞫。季文每三思，石庆惧谴戮。多事如不胜，投刀斯中族。重华虽前旒，疏逖无隐伏。杂遝登俊良，能官真棫朴。行看万里涂，追电恣腾蹴。赫赫继家声，勿忘勤圣读。

谢仁老寄所画李长者出山相五首 其二

香云郁郁覆江城，来现开元长者身。八十卷经都论了，却将无说示常人。

写黄庭 其三

高真元是世间人，能密枢机到上清。天地有终吾不老，环刚犹得度群生。

过雉山 其一

客睡当年托雉山，杜鹃声切枕难安。今朝归向山头过，不见杜鹃空梦残。

再用前韵答端夫见和

朝衣暂此拥屏星，长笑他时智慧昏。不以诚心尊孔氏，却将吾道奉祇园。由来博施能周物，曾是寒生亦叩门。只恐堂成待公落，镜中黄色尚山根。

谒武侯道中 其二

先生龙卧此山丘，宇宙曾经几运筹。一自英雄三顾后，至今车马不曾休。

感怀

去年今日别庭闱，回首庭闱未得归。天道人心会相契，归欤行即被恩辉。

招俞清老并简康远禅师 其三

石塔迢迢两闰馀，潜知骨瘦夺松枯。烦君为把公凭判，同过江来伴老夫。

登建隆回呈俞秀老

瘦骨崚嶒耸碧峰，应缘曾住大明东。道吾埋没今何处，少室分张昔已空。殿阁不移秋际影，松篁犹韵晓来风。为人彻困无人解，借问三生庞德翁。

见鲁直题陶商翁碑后有感

石上犹新墨，忘情亦叹嗟。殊恩但归骨，冷迹尚平沙。愿力消尘垢，瞻依盛宝花。人间几行泪，空洒玉川家。

酬黄秀才见寄

自期谋道不谋身，不逐轻狂戏此春。读史穷经求在我，攀龙附凤彼何人。一言逢主未如志，百结成衣肯叹贫。早晚病除堪属思，新诗莫厌起予频。

次德符韵六诗 分韵见简

幽人寄岩谷，志士从簪缨。所尚初不同，出处皆有行。夫子胡为哉，饮露餐秋英。和璧以为质，黄钟以为声。皎皎文史中，久作星斗明。一见辄心降，端如屈人兵。天意亦可料，祸患矧已经。岂其礼乐时，而不收圭珽。故知阿衡任，便是西山清。我岂夫子徒，猥辱薮泽并。驱车远过我，为我开天庭。凡今落松麈，皆昔所未聆。念此坐相阻，三十六峰横。子言不子随，犹得座右铭。

寄蓬菜并示柄

皇帝如天极至公，恩光来自大明宫。归田实遂平生志，与汝难忘造化功。料得安康无限喜，信知理数莫能穷。吾今只候文书到，便挈囊衣迎北风。

敷文

赦书该得尽量移，君到衡阳适及期。将谓南徐须近便，那知北望尚羁縻。人情既久应相好，气候无它亦自宜。造物此心君会否，少留同我返茅茨。

次韵钱𡵒雪中

六出飞琼玖，云愁正腊天。寒声生密竹，爽气彻纯绵。故苑风初静，重楼月向圆。何当酬此景，蘸甲引金船。

题成立道飞香阁

碧池千亩红莲花，敕书楼下醇儒家。跻民仁寿逢主圣，欣与万邦无叹嗟。六经变化天地阔，何处不可为生涯。只今耆域在庭户，信手掇取皆灵芽。气运回环助调燮，各正性命逾尘沙。是渠病愈我亦愈，红莲影里薰风斜。阴功乘香飞北极，上帝首肯群仙誇。赠之丹桂一千尺，攀条直上凌苍霞。

次韵仲孺用前韵寄世美二首 其一

雪霁高阳里，欣欣春意深。旧游还入眼，何处复挥金。尘表谁南北，杯中失古今。重怜非土木，犹自一沉吟。

寄零陵令朱君陟彦明推官

前时递角惟忧速，今日邮筒只恐迟。书到零陵长官处，掀然一笑有谁知。

亡原作忘，据四库本改友皇甫民望挽词 其一

八行宜高选，胡为不享年。乡闾推往躅，几席积遗编。俛仰成千古，凄凉到九原。须知天报在，有子共称贤。

九月朔夜闻雨

尘濛蛛网暗东斋，设榻君能待我来。昨夜梧桐有消息，会须急上宋王台。

次韵德符过曾园 其二

数子清玉峙，粲粲凌朝辉。持竿谢高风，钵囊聊自携。岂不一趣尚，因缘非兔丝。北去得幽圃，相与无町畦。白鸟亦忘我，共此天然姿。只应太史奏，还在颍水涯。九原审难作，幸及同襟期。

世美寓展江作此简之 其一

白鹭飞时天宇清，君家琴瑟寄江滨。不愁折柳无多日，且喜荷花有主人。

饮桂州酒示柄

好酒如好人，虽久略不变。炎凉互推移，气味愈可见。岂若茅柴浆，多为众所贱。举杯吾得师，足以警閒燕。

寄题妙峰阁慧照堂

妙峰阁外云收翳，慧照堂中日放光。大地山河都见了，此心聊寄一垆香。

广南四时摄养括子

仁者存心故不同，四时括子广西东。蒙恩归去虽无用，留作韦弦戒我躬。

阎求仁太博挽词 其二

踵门寒日后，留语竟黄昏。能得几日别，遽为千古魂。根尘元自了，生死更何言。独有人间泪，随风落九原。

题仁老所画枕屏 其五

身在九疑麓，门当二水流。谁知剡中胜，朝夕助嬉游。

次韵道卿寄同僚

从事休嗟我独劳，何如对雪咏瀌瀌。圣贤潋滟冬来美，朋旧绸缪老不凋。仇览初年犹主簿，田单他日竟屠聊。上方侧席搜遗逸，未易沅湘作大招。

闻市中遗火殆尽 其二

锥刀利害日相摩，生火由来势自多。咫尺长江水何限，不能飞洒奈炎何。

济明不预虎丘之游作此寄之

虎据千年一故丘，尔来形胜绝南州。池清不碍龙收影，台迥犹疑石点头。白日青天秋更好，幅巾藜杖晓同游。遥知正拥双旌坐，直上云峰一凭楼。

次韵文仲冬夜书怀 其二

长冰迎日动堤塍，堤上人行似独醒。只有群鸥疑着在，一时飞舞起寒汀。

偶书

长折松枝为麈尾，圆刳杉树作茅庵。本来面目无人识，却许江山静处参。

望澹山

澹山形势冠零陵，咫尺拘挛去未能。怅望烟霞今阻隔，尚期归路一来登。

戏王宽之 其二

墨龙翻海几朝昏，今日晴阴似欲分。不道谷飞多作蛊，犹教歌扇遏行云。

次韵文仲冬夜书怀 其一

抱经何必叹空言，看取东郊旧力田。藨蓘倘能无落事，太阴居卯定丰年。

他处梅自十月已开烂熳独此今方作花睹之欣然 其一

惊怪江梅独未开，含芳元是待冬来。新阳夙驾无多日，已向枝头各自催。

世美寓展江作此简之 其二

翩翩俭府几西风，更拟真游渌水中。秋晚倚栏应记得，全家看尽渚莲红。

寄蓬菜并示柄

皇帝如天极至公，恩光来自大明宫。归田实遂平生志，与汝难忘造化功。料得安康无限喜，信知理数莫能穷。吾今只候文书到，便挈囊衣迎北风。

次德符湖光亭之什

平湖泛日月，清光渺无端。并包入眼界，危构何轩轩。轮蹄隘行路，逸步谁与攀。只应空旷中，缥缈飞神仙。我心本虚室，朝市成青山。居然发馀照，妙用同一天。凭栏岂无人，杯盘争击鲜。

追凉晚步邂逅张云卿王文辅王子正三进士同行

巷僻门多掩，鸡豚散不收。后先携众士，笑语入汀洲。太尉庙前面，冠芝亭上头。旷然无障碍，谁羡尔公侯。

仁老寄墨梅 其五

解衣盘礴写梅真，一段风流墨外新。依约江南山谷里，溪烟疏雨见精神。

送周茂宗学正赴省试

草衣藿食寄尘编，凛凛声名玉几前。命数曲留成大器，乡书重上欲华颠。一鸣竟与凡禽远，三献方知美璞全。二十馀年古人志，从今摅发到青天。

次德符韵六诗 书怀二首 其一

秋容未觉成萧飒，脩竹疏桐阴四匝。先生归驾挟西风，堕我南堂似凋叶。对床邀月入高谈，梦想从来谢三接。是非火作正炎空，忍与纷纷竞牙颊。莫欺鸥鸟不知人，须信天机在眉睫。妙哉托处无何乡，一念能回百千劫。君诚有意涉其流，请为安行具舟楫。

修仁茶 其一

味如橄榄久方回，初苦终甘要得知。不但炎荒能已疾，携归北地亦相宜。

纪梦

梦如符节自然合，吉事有开期必先。天地无私人主圣，孤臣从此望归田。

次韵德符马上口占

直欲掩关心似水，不知开国面如田。相逢一枕秋光里，疑是先生亦姓边。

中秋日泛湖杂诗 其十六

滥巾文会出重城，把笔时为蚯蚓鸣。日暮归来理章句，低头惭愧楮先生。

偶书 其一

形影相随甫半年，皇恩今日放归田。回头一梦惊初觉，敢把穷通更问天。

简何秀才求龙眼栽

顷年曾食荔枝奴，补益令人智有馀。闻说君家多此木，可能分干入吾庐。

寄巡铺温■

几日长亭复短亭，霜梅夹路喜相迎。风光总属君家管，霁色偏随马足生。老酒盈杯谁款曲，少陵佳句谩分明。回头安福前山晓，八桂苍苍无限情。

寒食日

祖考流光岂有穷，不能肖似忝家风。北红塔畔清明节，心折高山怅望中。

铜池

匀叠滩头碎石，满添江面清流。聊向个中儿戏，不知何处尘浮。

和阳先生见赠

万卷藏书肯自閒，沉涵圣道欲晞颜。片心既与人寰远，逸驾宁容俗士攀。嗟我曳裾胶扰处，荷君置榻寂寥间。藜羹玉麈清何限，每到斜阳不忍还。

戏世美

杨家绝艺十六弦，公卿往往趋宾筵。妙龄才子更豪酌，月中醉倒西湖船。楚宫残梦几春晓，五陵好事犹喧传。只今展江尝托足，香风带恨留苔钱。谁令故人不他寓，朅来亭上仍秋天。幽花脉脉鉴清潩，似与当日争蚩妍。此心如水亦滉漾，那堪釬拨还锵然。骅骝夜半解归镫，青灯烱烱空韦编。砧声渔唱起何许，坐久波面生寒烟。故应鸥鹭有深意，忽焉鼓趐鸣窗前。

寄长沙何子玉

一瓯难忘雪云轻，濯尽氛埃彻骨清。瑞气绕龙应满意，薰风留日正多情。黄金照地人间肃，白鹤飞泉物外鸣。只待五湖归兴动，扁舟擘浪去寻盟。

次韵和师稷清明怀乡之什 其三

天路幽禽暖颉颃，芝兰抽砌叶初长。自怜骨立风光里，勉向原头泣奉尝。

用老杜至日怀太白韵怀诸弟

罗拜为亲寿，遥知亦我思。阳生萱草色，心入棣华诗。帝泽来非久，莱衣戏不迟。为言多置酒，归趁赏花期。

悼陈生

豪商破浪随东风，辘轳相继沧溟中。回环极目渺无际，万石之载裁飘蓬。一朝六鹢不得进，十舟八九成虚空。一舟邂逅脱鱼腹，开帆岂暇论西东。大明出没夜复旦，何许清越鸣晨钟。舟人侧耳正惊喜，忽瞻水际排奇峰。落帆沉碇泊古岸，介然荒径云间通。鄞川书生托舟尾，见之踊跃追猿狨。扶疏怪木进十里，突兀古院题天宫。入门长廊转寂寂，堂上高拱厖眉翁。左右侍立满三百，谈玄演义声玲珑。相逢问劳悯流落，旋启虚室栖行踪。纷纷袍布欺腊雪，独此锦帐朝霞红。黄金白玉荐丰馔，药苗蔬甲青茸茸。主翁自言避巢寇，朅来不与中原同。于今天子果谁氏，语罢默默如盲聋。日遣二子共游处，因得细诘开冥蒙。皆云我辈号处士，名字非列神仙宗。三等三百奉一主，上等第一裴休公。提携峻陟几千丈，笑秦亭上聊从容。秦皇可笑笑不已，声撼亭角摧穹隆。徐福曼倩亦何在，前后石壁犹房栊。举头指似蓬莱岛，霜雪直上磨苍穹。波涛作势撞山脚，鲁有神圣躬磨砻。欲令异物知所畏，周遭水面盘蛟龙。书生名利浃肌骨，尘念日久生心胸。老翁照见辄微笑，血盆再入宁易攻。蓬莱有路尔常睹，此别旷劫无由逢。吾今舟楫助尔往，尔其登览庶可穷。日轮迎晓傍山出，水声先沸惊寷窿。赤光散合动天地，顷刻气候分春冬。高低殿角屹相向，一一镌凿非人工。穷晨不复值仙子，卿云瑞雾空蒙茏。询之处士盖有谓，近世人迹几相重。鸾骖鹤驭厌凡肉，矫然远举归鸿濛。先生吕翁独于此，一年三四眠松风。书生尘念竟不断，主翁但问何所供。人参如人更长大，愿乞数本扶疲癃。翁言此物有神护，特经海道须罹凶。良金美玉亦至宝，尔诚欲之吾当从。慇勤教告岂一事，尤戒卧语详初终。楞严秘密偈四句，奉以周旋宜恪恭。书生再拜起沉碇，转盼已入鄞州封。还家妻子久黄壤，单形只影反匆匆。却思投翁事清净，天南天北惟飞鸿。茫然进退真捕景，一生颠倒终狂童。君不见秦皇汉武操利势，自许神仙力能致。海边方士日从横，毕竟千非无一是。书生径步蓬莱巅，况乃天人勤指示。若为名宦苦死坚，失脚青云坠平地。仙兮仙兮一何异，求不求兮两莫遂。我虽忘情亦欷歔，仲尼之门非所议，率然作诗纪其事。

敬读仁祖实录用前韵

嘉祐纪庚子，犬马初冬生。安知拱尧舜，不事沉香亭。尔来百寮底，霏霏清涕零。弓剑谁与问，白云飞晚晴。恭闻语乾造，凛如班集英。遗恩泰山重，死报鸿毛轻。圣孙王纂承，行当叩天扃。

大风累日不止

昭平八月稻禾风，吹尽浮云露碧空。日月从今无障碍，光明照我入天中。

次德符韵六诗 其二

木杪秋风鸣飒飒，环步空亭日千匝。忽迂征辔入衡门，共看霜轮上云叶。紫烟收尽拟阶升，白露漙空欣手接。何须清酌浣枯肠，自觉爽气滋双颊。可怜末路竞牛毛，不悟劳生寄蚊睫。向非霸处务功成，争得盟时遭智劫。西山君故有风期，我亦从今理归楫。

马上 其三

孤冢如山官路傍，老农指似是前王。可怜烜赫当年计，牧笛樵歌付夕阳。

次韵和李学文所示二篇 其二

大明端拱赭衣红，正想豪英入彀中。但使学优迎命达，莫将年少叹途穷。三秋水阔鱼依藻，一日天高鹤出笼。持我此篇归献寿，苍梧欢动晓来风。

偶书

白昼谈禅木上座，清宵同梦竹夫人。此心莫逆仙宫下，一片乾坤特地新。

简仲孺

晓来城府春融怡，博陵先生还自西。天时人事已如此，不应璧月空云霓。

次韵端夫闻江北水磨

万事根本初难明，声之所发由声声。不有智者抉其□，直如宝剑埋丰城。风生风济孰嘘吸，制作解成琴与筝。矧兹江汉泻荆楚，含桃初熟飞流莺。波涛暗逐岁月长，激激滩际春雷谹。白沙湖边更湍急，五磨因缘资养生。城中鞭驴喘欲死，亦或人劳僵自横。借令麦破面浮玉，青蝇遽集争营营。乃知此策最长利，朱墨岂复嗤南荣。天轮地轴骇昼夜，彷佛飓扇吹苍瀛。游江夫人俨然坐，蛟龙不动如石鲸。只应神物亦持护，我辈何妨双耳清。

次韵文仲元日登巽亭 其二

刺字漫来得古城，柳枝桃叶入春情。人间久迟东君到，独子相投盖始倾。

追感董敦逸梦授侍郎

台陟莲花见旧篇，追惟平昔倍凄然。初为百里青衫短，晚按连城白发鲜。东省联裾惊昨梦，南宫分袂忽新阡。使公虽老犹无恙，只恐投荒更我先。

至日依韵和老杜五首 其二

蛮风吹鬓鬓毛斑，非复登楼旧日颜。上主亦应怜久窜，孤臣尤切望今还。金鸡欢动栏杆外，綵服光生骨肉间。归去此恩何以报，惟将香火祝南山。

椹涧马铺壁间有黄元明诗因次其韵

武当在何许，漠漠西南天。雷电正多事，道途如去年。参差挥麈约，妨废把书眠。破我征鞍恨，清诗犹灿然。

留题天绘亭

杖屦追随陟杳冥，无边胜景集孤亭。解衣自若谁为史，造物难穷巧赋形。展拓二仪成缟素，均调一气作丹青。会将断取山川手，卷入中州挂户庭。

范蠡冢

山栖尝胆时，祸胎久已孕。欲令苏台倾，端俟天人应。夫子实奇才，大事力能胜。中分句践忧，内外各宜称。一鼓雪前羞，功名在乘兴。向非断以独，未必还千乘。荆棘梗寒宫，晨朝露常凝。可怜东门眼，至此不得瞪。乌喙鲜克终，天道亦恶剩。脱身海上来，嘉言谁与赠。位高金更多，所向岂蹭蹬。况有绝代姿，提携充妾媵。试看剑头血，何如穷绝磴。由来进退间，处之贵不懵。孤坟忽生疑，文献良足證。吴人未忘情，高楼时一凭。

谒武侯道中 其三

万山山上塔擎天，万山山下碑沉渊。天光渊影晓相入，一碧万里青春前。

书合论后

华严佛菩萨，悲智咸遍周。广开方便门，主伴互酬请。于无言说中，说法无数量。我读诵思惟，获从信根入。闇逢照世灯，病遇雪山药。无价大宝珠，衣内忽然得。愿尽未来际，满足普贤行。一切导师前，一一兴供养。一切众生前，一一作利益。持经继有人，悉冀同我愿。

和刘知录见寄并简阳先生

刘郎爽气晓霜晴，阳子高怀宝鉴明。虽幸竹林容入会，每惭布鼓独无声。一杯葵藿真佳趣，五鼎牛羊谩宰生。廊庙他年调燮手，不妨潜室且和羹。

偶书

长折松枝为麈尾，圆刳杉树作茅庵。本来面目无人识，却许江山静处参。

龙图胡公挽词 其二

正尔逢千载，何为不百年。龙图虚旧阁，马鬣启新阡。方寸留天鉴，清规入世传。韦平向来盛，端属子孙贤。

次韵和潜亨雪 其二

朝来一色换纷华，眩眼端如醉后车。岂待三年方楮叶，虽非八月亦芦花。李边照曜河南日，柳外缤纷靖节家。欲上云岩访禅老，路迷空想举长叉。

陈满堂

满堂当日亦飞升，金笋无根不复生。惟有明皇留辇处，至今云雾半山横。

冰韵端夫闻江北水磨

万事根本安装难明，声之所发由声声。不有智者抉其□，直如宝剑埋丰城。风生风济孰嘘吸，制作解成琴与筝。矧兹江汉泻荆楚，含桃初熟飞流莺。波涛暗逐岁月长，激激滩际春雷谹。白沙湖边更湍急，五磨因缘资养生。城中鞭驴喘欲死，亦或人劳僵自横。借令麦破面浮玉，青蝇遽集争营营。乃知此策最长利，朱墨岂复嗤南荣。天轮地轴骇夜，彷佛飓扇吹苍瀛。游江夫人俨然坐，蛟龙不动如石鲸。只应神物亦持护，我辈何妨双耳清。

