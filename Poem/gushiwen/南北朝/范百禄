name : 范百禄
introduce : 范百禄（1029－1094）字子功，范镇兄锴之子也，成都华阳人。第进士，又举才识兼茂科。时治平水灾，大臣方议濮礼，百禄对策曰：“简宗庙、废祭祀，则水不润下。昔汉哀尊共皇，河南、颍川大水；孝安尊德皇，京师、郡国二十九大水。盖大宗隆，小宗杀；宗庙重，私祀轻。今宜杀而隆，宜轻而重，是悖先王之礼。礼一悖，则人心失而天意睽，变异所由起也。”对入三等。
link : https://so.gushiwen.org/authors/authorvsw_582de32df592A1.aspx

中秋待月夜分乃见

十二周流数，经行自不迟。长圆非物理，暂晦亦天时。人欲终宵玩，云残逐簇移。祇应逢此景，无足累心期。

送程给事知越州

馀事诗名夐绝尘，琐闱仙殿老成人。虏庭上座衣冠壮，庾岭南州雉堞新。太白山云旬日雨，若邪溪水四时春。吾皇倚待唯三九，不用夸乡诏买臣。

剑阁

山从开辟以来有，关是王公设险名。直上剑门千万仞，中开门阙数重城。

句 其一

携月入上清，一览无馀山。

句 其二

门外清冷百社潭。

句 其三

山环襟带连秦岭，地控烟喉限蜀城。

