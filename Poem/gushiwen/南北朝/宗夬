name : 宗夬
introduce : （456—504）南朝梁南阳涅阳人，字明扬。宗炳孙。勤学有才干。初仕齐，为临川王骠骑行参军。入竟陵王萧子良西邸。齐武帝永明中，与魏和亲，奉命接魏使。齐郁林王时，为都官尚书。见王失德，颇自疏，后王被杀，宠旧多罹其祸，夬与傅昭独以清正免。入梁，历位太子右卫率、五兵尚书，参掌大选。
link : https://so.gushiwen.org/authors/authorvsw_a5553ed78ff5A1.aspx

荆州乐三首 其一

迢递楼雉悬，参差台亲杂。城阙自相望，云霞纷飒沓。

荆州乐三首 其二

章华游猎去，纪郢从禽归。溶溶紫烟合，郁郁红尘飞。

荆州乐三首 其三

朝发江津路，暮宿灵溪道。平衢广且直，长杨郁袅袅。

遥夜吟

遥夜复遥夜，遥夜忧未歇。坐对风动帷，卧见云间月。

别萧咨议

别酒正参差，乖情将陆离。怅焉临桂苑，悯默瞻华池。轻云流惠采，时雨乱清漪。眇眇追兰径，悠悠结芳枝。眷言终何托，心寄方在斯。

