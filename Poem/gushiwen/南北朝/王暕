name : 王暕
introduce : ［公元四七七年至五二三年］字思晦，琅邪临沂人。生于宋顺帝升明元年，卒于梁武帝普通四年，年四十七岁。年数岁，风神警拔，有成人之度。弱冠，选尚淮南长公主，拜驸马都尉，除员外散骑侍郎。天监中，历位吏部尚书，领国子祭酒。家世显贵，与物多隔，不能留心寒素，众谓为刻薄。以左仆射致仕。暴疾卒，谥靖。暕著有文集二十卷，（《隋书志》作二十一卷。此从《两唐书志》）传于世。
link : https://so.gushiwen.org/authors/authorvsw_63c366358a94A1.aspx

咏舞诗

从风回绮袖，映日转花钿。同情依促柱，共影赴危弦。

观乐应诏诗

赵瑟含清音，秦筝凝逸响。参差陈九夏，依迟分四上。从风绕金梁，含云映珠网。递奏岂二八，繁弦非一两。幸叨东郭吹，侧陪南风赏。忘味信铿锵，餐和终俯仰。轻尘已飞散，游鱼亦翻荡。恩光实难遇，咏言宁易放。

