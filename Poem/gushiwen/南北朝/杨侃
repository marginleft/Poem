name : 杨侃
introduce : 杨侃（488-531年），字士业，弘农华阴（今陕西华阴）人。南北朝时北魏大臣，侍中杨播之子。颇爱琴书，尤好计画，袭爵华阴伯。机敏有才干，扬州刺史长孙稚请为录事参军。从平萧宝夤叛乱有功，除冠军将军、东雍州刺史，转岐州刺史。历任度支尚书、给事黄门侍郎，官至卫将军、金紫光禄大夫、侍中，封济北郡公，助力孝庄帝斩杀尔朱荣。普泰元年，为尔朱天光害于长安，时年四十四。太昌年间，赠使持节、都督秦夏二州诸军事、车骑大将军、开府仪同三司、秦州刺史，归葬华阴祖茔。
link : https://so.gushiwen.org/authors/authorvsw_9f0572fe04b3A1.aspx

送陈尧叟

马困炎天蛮岭路，棹冲秋雾瘴江流。辛勤为国亲求病，百越中无不治州。

送梵才上人归天台

忽忆幽栖地，千峰秀海濆。归心挂飞瀑，高迹指浮云。尘世宜深遯，诗名畏远闻。犹嗟石桥畔，凡圣路岐分。

游龙瑞观

泛舟秋水一湖平，入观松风数里清。丹井有泉仙迹在，玉书藏穴禹功成。步虚夜月千峰静，投简春霖万壑盈。述记贺知章手笔，题诗元相国声名。结庐野客前豀住，采术幽人绝顶行。杉桧影侵山殿冷，星辰光逼醮坛明。降仙台畔看云过，射的潭边听鹤鸣。樵客多闻逢异事，洞天都不远重城。林閒窗户尘难到，衣上烟岚暮自生。不待照湖天子赐。欲将长往换浮荣。

游梅山寺

出郭尘路断，登舟鹫岭通。楼台花屿上，钟梵水天中。石磴班春藓，松门韵晚风。蒪丝惹轻楫，云锦散遥空。竹迳连茶坞，山亭对药丛。却输湖畔叟，朝夕访支公。

