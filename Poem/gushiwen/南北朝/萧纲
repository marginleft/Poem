name : 萧纲
introduce : 萧纲（503―551），梁代文学家。即南朝梁简文帝。字世缵。南兰陵（今江苏武进）人。梁武帝第三子。由于长兄萧统早死，他在中大通三年（531年）被立为太子。太清三年（549年），侯景之乱，梁武帝被囚饿死，萧纲即位，大宝二年（551年）为侯景所害。
link : https://so.gushiwen.org/authors/authorvsw_758fb4cc5825A1.aspx

蜀道难·其二

巫山七百里，巴水三回曲。笛声下复高，猿啼断还续。

蜀道难·其一

建平督邮道，鱼复永安宫。若奏巴渝曲，时当君思中。

采莲曲

晚日照空矶，采莲承晚晖。风起湖难渡，莲多采未稀。棹动芙蓉落，船移白鹭飞。荷丝傍绕腕，菱角远牵衣。

九日侍皇太子乐游苑诗

离光丽景，神英春裕。副极仪天，金锵玉度。监抚昭明，善物宣布。惠润昆琼，泽熙垂露。秋晨精曜，驾动宫闱。露点金节，霜沈玉玑。玄戈侧影，翠羽翻晖。庭回鹤盖，水照犀衣。兰羞荐俎，竹酒澄芬。千音写凤，百戏承云。紫燕跃武，赤兔越空。横飞鸟箭，半转蛇弓。

被幽述志诗

恍忽烟霞散，飕飂松柏阴。幽山白杨古，野路黄尘深。终无千月命，安用九丹金。阙里长芜没，苍天空照心。

东飞伯劳歌二首 其一

翻阶蛱蝶恋花情，容华飞燕相逢迎。谁家总角歧路阴，裁红点翠愁人心。天窗绮井暧徘徊，珠帘玉箧明镜台。可怜年几十三四，工歌巧舞入人意。白日西落杨柳垂，含情弄态两相知。

和湘东王横吹曲三首 其一 折杨柳

杨柳乱成丝，攀折上春时。叶密鸟飞碍，风轻花落迟。城高短箫发，林空画角悲。曲中无别意，并是为相思。

咏内人昼眠诗

北窗聊就枕，南檐日未斜。攀钩落绮障，插捩举琵琶。梦笑开娇靥，眠鬟压落花。簟文生玉腕，香汗浸红纱。夫婿恒相伴，莫误是倡家。

伤美人诗

昔闻倡女别，荡子无归期。今似陈王叹，流风难重思。翠带留馀结，苔阶没故基。图形更非是，梦见反成疑。熏炉含好气，庭树吐华滋。香烧日有歇，花落无还时。

娈童诗

娈童娇丽质，践董复超瑕。羽帐晨香满，珠帘夕漏赊。翠被含鸳色，雕床镂象牙。妙年同小史，姝貌比朝霞。袖裁连璧锦，笺织细种花。揽裤轻红出，回头双鬓斜。懒眼时含笑，玉手乍攀花。怀猜非后钓，密爱似前车。足使燕姬妒，弥令郑女嗟。

倡妇怨情诗十二韵

绮窗临画阁，飞阁绕长廊。风散同心草，月送可怜光。彷佛帘中出，妖丽特非常。耻学秦罗髻，羞为楼上妆。散诞披红帔，生情新约黄。斜灯入锦帐，微烟出玉床。六安双玳瑁，八幅两鸳鸯。犹是别时许，留致解心伤。含涕坐度日，俄顷变炎凉。玉关驱夜雪，金气落严霜。飞狐驿使断，交河川路长。荡子无消息，朱唇徒自香。

咏舞诗二首 其一

戚里多妖丽，重聘蔑燕馀。逐节工新舞，娇态似凌虚。纳花承褶𧜳，垂翠逐珰舒。扇开衫影乱，巾度履行疏。徒劳交甫忆，自有专城居。

咏舞诗二首 其二

可怜称二八，逐节似飞鸿。悬胜河阳伎，暗与淮南同。入行看履进，转面望鬟空。腕动苕华玉，衫随如意风。上客何须起，啼乌曲未终。

戏作谢惠连体十三韵诗

杂蕊映南庭，庭中光景媚。可怜枝上花，早得春风意。春风复有情，拂幔且开楹。开楹开碧烟，拂幔拂垂莲。偏使红花散，飘飏落眼前。眼前多无况，参差郁可望。珠绳翡翠帷，绮幕芙蓉帐。香烟出窗里，落日斜阶上。日影去迟迟，节华咸在兹。桃花红若点，柳叶乱如丝。丝条转暮光，影落暮阴长。春燕双双舞，春心处处扬。酒满心聊足，萱枝愁不忘。

和藉田诗

礼经闻往说，观宝著遐篇。岂如春路动，祈谷重民天。苍龙引玉轪，交旗影曲旃。皮轩承早日，豹尾拂游烟。地广重畦净，林芳翠幕悬。青坛出长畎，帷宫绕直阡。秉耒光帝则，报献重皇虔。度谐金石奏，德厚歌颂诠。三春润蓂荚，七月待鸣蝉。鳐鱼显嘉瑞，铜雀应丰年。不劳郑国雨，无荣邺令田。是知躬稼美，兼闻富教宣。

汉高庙赛神诗

玉轪朝行动，阊阖旦应开。白云苍梧去，丹凤咸阳来。日正山无影，城斜汉屡回。瞻流如地脉，望领匹天台。欲祛九秋恨，聊举十千杯。

祠伍员庙诗

去国资孝本，循忠全令名。舟里多奇计，芦中复吐诚。偃月交吴舰，鱼丽入楚营。光功摧妙算，载籍有馀声。洪涛犹鼓怒，灵庙尚凄清。行潦承椒奠，按歌杂凤笙。无劳晋后璧，讵用楚臣缨。密树临寒水，疏扉望远城。窗寮野雾入，衣帐积苔生。惟有三青鸟，敛翅时逢迎。

守东平中华门开诗

脂车向驰道，总辔息中华。落关犹待漏，交戟未通车。薄云初启雨，曙色始成霞。堑流铺紫若，城风泛橘花。弦诵终无取，顾己自怀嗟。

春日想上林诗

春风本自奇，杨柳最相宜。柳条恒着地，杨花好上衣。处处春心动，常惜光阴移。西京董贤馆，南宛习都池。荇间鱼共乐，桃上鸟相窥。香车云母幰，驶马黄金羁。

喜疾瘳诗

朝窗犹掩扇，宿幔未悬钩。逍遥临四注，兼持散九愁。虽同卫子惫，聊喜挚生瘳。灾星夜出境，鸣禽晚去楼。蠲邪无贾服，祆气息梁牛。隔帘阴翠筱，映水含珠榴。丹经蕴玉笥，玄水出长洲。结友寻方岳，采药访圆丘。神随七星变，貌逐五云留。飞鸿若可驾，轻簪必易抽。

卧疾诗

沈痾类弩影，积弊似河鱼。讵逢龙子浴，空叹楚王菹。

咏风诗

飘飖散芳势，泛澜下蓬莱。传凉入镂槛，发气满瑶台。委禾周邦偃，飞鹢宋都回。亟摇故叶落，屡荡新花开。暂舞惊凫去，时送蕊香来。已拂巫山雨，何用卷寒灰。

三月三日率尔成诗

芳年多美色，丽景复妍遥。握兰唯是旦，采艾亦今朝。回沙溜碧水，曲岫散桃天。绮花非一种，风丝乱百条。云起相思观，日照飞虹桥。繁华炫姝色，燕赵艳妍妖。金鞍汗血马，宝髻珊瑚翘。兰馨起縠袖，莲锦束琼腰。相看隐绿树，见人还自娇。玉柱鸣罗荐，磲椀泛回潮。洛滨非拾羽，满握讵贻椒。

和湘东王首夏诗

冷风杂细雨，垂云助麦凉。竹水俱葱翠，花蝶两飞翔。燕泥衔复落，鶗吟敛更扬。卧石藤为缆，山桥树作梁。欲待华池上，明月吐清光。

纳凉诗

斜日晚骎骎，池塘生半阴。避暑高梧侧，轻风时入襟。落花还就影，惊蝉乍失林。游鱼吹水沫，神蔡上荷心。翠竹垂秋采，丹枣映疏砧。无劳夜游曲，寄此托微吟。

晚景纳凉诗

日移凉气散，怀抱信悠哉。珠帘影空卷，桂户向池开。鸟栖星欲见，河净月应来。横阶入细笋，蔽地湿轻苔。草化飞为火，蚊声合似雷。于兹静闻见，自此歇氛埃。

初秋诗

羽翣晨犹动，珠汗昼恒挥。秋风忽袅袅，向夕引凉归。浮阴即染浪，清气始乘衣。卷幌通河色，开窗引月辉。晚花栏下照，疏萤簟上飞。直置犹如此，何况送将归。

秋夜诗

萤飞夜的的，虫思夕喓喓。轻露沾悬井，浮烟入绮寮。檐重月没早，树密风声饶。池莲翻罢叶，霜筱生寒条。端坐弥兹漏，离忧积此宵。

秋晚诗

浮云出东领，落日下西江。促阴横隐壁，长晖斜度窗。乱霞圆绿水，红叶影飞缸。

大同八年秋九月诗

大君重九节，下辇上林中。酒阑嘉宴罢，车骑各西东。时余守西掖，脂车归北宫。车分独坐道，扇拂冶城风。落照渐中满，浮烟槐外通。长乐含初紫，安榴拆晚红。

大同十年十月戊寅诗

喧尘是时息，静坐对重峦。冬深柳条落，雪后桂枝残。星明雾色净，天白雁行单。云飞乍想阁，冰结远疑纨。晚橘隐重屏，枯藤带回竿。荻阴连水气，山峰添月寒。

大同十一月庚戌诗

兹园植艺积，山谷久纡威。直兴转多绪，真事亦因依。是节严冬景，寒云掩落晖。远闻风瑟瑟，乱视雪霏霏。浪起川难渡，林深人至稀。山禽背径走，野鸟历塘飞。

玄圃寒夕诗

洞门扉未掩，金壶漏已催。曛烟生涧曲，暗色起林隈。雪花无有蒂，冰镜不安台。阶杨始倒插，浦桂半新栽。陈根委落蕙，细蕊发香梅。雁去衔芦上，𤠔戏绕枝来。

奉答南平王康赍朱樱诗

倒流映碧丛，点露擎朱实。花茂蝶争飞，枝浓鸟相失。已丽金钗瓜，仍美玉盘橘。宁异梅似丸，不羡萍如日。永植平台垂，长与云桂密。徒然奉推甘，终以愧操笔。

赋咏枣诗

浮华齐水丽，垂彩郑都奇。白英纷靡靡，紫实标离离。风摇羊角树，日映鸡心枝。谷城逾石蜜，蓬岳表仙仪。已闻安邑美，永茂玉门垂。

西斋行马诗

晨风白金络，桃花紫玉珂。影斜鞭照曜，尘起足蹉跎。任侠称六辅，轻薄出三河。风吹凤凰袖，日映织成靴。远江舻舳少，遥山烟雾多。云开玛瑙叶，水净琉璃波。广路拂青柳，回塘绕碧莎。不效孙吴术，宁须赵李过。

赋得陇坻雁初飞诗

高翔惮阔海，下去怯虞机。雾暗早相失，沙明还共飞。陇狭朝声聚，风急暮行稀。虽弭轮台援，未解龙城围。相思不得返，且寄别书归。

药名诗

朝风动春草，落日照横塘。重台荡子妾，黄昏独自伤。烛映合欢被，帷飘苏合香。石墨聊书赋，铅华试作妆。徒令惜萱草，蔓延满空房。

卦名诗

栉比园花满，径复水流新。离禽时入袖，旅谷乍依苹。丰壶要上客，鹄鼎命嘉宾。车由泰夏闼，马散咸阳尘。莲舟虽未济，分密已同人。

登城北望诗

登楼传昔赋，出蓟表前闻。灞陵忽回首，河堤徒望军。兹焉聊回眺，极目杳难分。一水斜开岸，双城遥共云。

登琴台诗

芜阶践昔径，复想鸣琴游。音容万春罢，高名千载留。弱枝生古树，旧石染新流。由来递相叹，逝川终不收。

饯别诗

行乐出南皮，燕饯临华池。箨解篁开节，花暗鸟迷枝。窗阴随影度，水色带风移。徒命衔杯酒，终成悯别离。

送别诗

行行异沂海，依依别路歧。水苔随缆聚，岸柳拂舟垂。石菌生悬叶，江槎流卧枝。烛尽悲宵去，酒满惜将离。

晚景出行诗

细树含残影，春闺散晚香。轻花鬓边堕，微汗粉中光。飞凫初罢曲，啼乌忽度行。羞令白日暮，车骑郁相望。

春闺情诗

杨柳叶纤纤，佳人懒织缣。正衣还向镜，迎春试卷帘。摘梅多绕树，觅燕好窥檐。只言逐花草，计较应非嫌。

又三韵

珠帘向暮下，妖姿不可追。花风暗里觉，兰烛帐中飞。何时玉窗里，夜夜更缝衣。

咏美人看画诗

殿上图神女，宫里出佳人。可怜俱是画，谁能辨伪真。分明净眉眼，一种细腰身。所可持为异，长有好精神。

咏人弃

昔时娇玉步，含羞花烛边。岂言心爱断，衔啼私自怜。常见欢成怨，非关丑易妍。独鹄罢中路，孤鸾死镜前。

美人晨妆诗

北窗向朝镜，锦帐复斜萦。娇羞不肯出，犹言妆未成。散黛随眉广，燕脂逐脸生。试将持出众，定得可怜名。

和林下妓应令诗

炎光向夕敛，促宴临前池。泉将影相得，花与面相宜。篪声如鸟哢，舞袂写风枝。欢乐不知醉，千秋长若斯。

夜听妓诗

合欢蠲忿叶，萱草忘忧条。何如明月夜，流风拂舞腰。朱唇随吹尽，玉钏逐弦摇。留宾惜残弄，负态动馀娇。

拟落日窗中坐诗

杏梁斜日照，馀辉映美人。闻函脱宝钏，向镜理纨巾。游鱼动池叶，舞鹤散阶尘。空嗟千岁久，愿得及阳春。

雪里觅梅花诗

绝讶梅花晚，争来雪里窥。下枝低可见，高处远难知。俱羞惜腕露，相让到腰羸。定须还剪彩，学作两三枝。

山斋诗

玲珑绕竹涧，间关通槿藩。缺岸新成浦，危石久为门。北荣下飞桂，南柯吟夜猿。暮流澄锦碛，晨冰照彩鸾。

晚日后堂诗

幔阴通碧砌，日影度城隅。岸柳垂长叶，窗桃落细跗。花留蛱蝶粉，竹翳蜻蜓珠。赏心无与共，染翰独踟蹰。

望月诗

流辉入画堂，初照上梅梁。形同七子镜，影类九秋霜。桂花那不落，团扇与谁妆。空闻北窗弹，未举西园觞。

开霁诗

景落商飙靖，烟开四郊谧。偃蹇暮山虹，游扬峰下日。水纹城上动，城楼水中出。竟微共治功，空卧淮阳秩。

同刘咨议咏春雪诗

晚霰飞银砾，浮云暗未开。入池消不积，因风堕复来。思妇流黄素，温姬玉镜台。看花言可插，定自非春梅。

雪朝诗

同云凝暮序，严阴屯广隰。落梅飞四注，翻霙舞二袭。实断望如连，恒分似相及。已观池影乱，复视帘珠湿。

咏烟诗

浮空覆杂影，含露密花藤。乍如洛霞发，颇似巫云登。映光飞百仞，从风散九层。欲持翡翠色，时吐鲸鱼灯。

春日诗

年还乐应满，春归思复生。桃含可怜紫，柳发断肠青。落花随燕入，游丝带蝶惊。邯郸歌管地，见许欲留情。

玄圃纳凉诗

登山想剑阁，逗浦忆辰阳。飞流如冻雨，夜月似秋霜。萤翻竞晚热，虫思引秋凉。鸣波如碍石，暗草别兰香。

薄晚逐凉北楼迥望诗

平衢望如掌，曾雉暧相连。断云留去日，长山减半天。戏凫乘洑下，渔舟冒浪前。

秋夜诗

高秋度函谷，坠露下芳枝。绿潭倒云气，青山衔月规。花心风上转，叶影树中移。外游独千里，夕叹谁共知。

七夕诗

秋期此时浃，长夜徙河灵。紫烟凌凤羽，红光随玉軿。洛阳疑剑气，成都怪客星。天梭织来久，方逢今夜停。

九日赋韵诗

是节协阳数，高秋气已精。檐芝逐月启，帷风依夜清。远烛承歌黛，斜桥闻履声。梁尘下未息，共爱赏心并。

赋得桥诗

浮梁既冲崄，通波信可陵。乘空写渭石，跨岸拟河冰。斜阑隐浊雾，布影入清渑。方知歌绿水，无待榜苍鹰。

春日看梅花诗

昨日看梅树，新花已自生。今旦闻春鸟，何啻两三声。冻解池开渌，云穿天半晴。游心不应动，为此欲逢迎。

和湘东王阳云楼檐柳诗

暧暧阳云台，春柳发新梅。柳枝无极软，春风随意来。潭沲青帷闭，玲珑朱扇开。佳人有所望，车声非是雷。

咏初桃诗

初桃丽新采，照地吐其芳。枝间留紫燕，叶里发轻香。飞花入露井，交干拂华堂。若映窗前柳，悬疑红粉妆。

咏橘诗

萎蕤映庭树，枝叶凌秋芳。故条杂新实，金翠共含霜。攀枝折缥干，甘旨若琼浆。无假存雕饰，玉盘余自尝。

香茅诗

铜律与鸣琴，俱称类君子。岂若江淮间，发叶超众美。珍同自牧归，茅因汇征起。岂独迈秦蘅，方知蔑沅芷。

系马诗

青骊沈赭汗，绿地悬花蹄。未垂青■尾，犹挂紫障泥。蹀足绊中愤，摇头枥上嘶。紫关如未息，直去取榆溪。

赋得舞鹤诗

来自芝田远，飞渡武溪深。振迅依吴市，差池逐晋琴。奇声传迥涧，动翅拂花林。欲知情外物，伊洛有清浔。

登板桥咏洲中独鹤诗

远雾旦氛氲，单飞才可分。孤惊宿屿浦，羁唳下江濆。意惑东西水，心迷四面云。谁知独辛苦，江上念离群。

听早蝉诗

草歇鶗鸣初，蝉思花落后。乍饮三危露，时荫五官柳。庄书哂鹏翼，卫赋宜螓首。桂树可淹留，勿谓山中久。

咏蛱蝶诗

空园暮烟起，逍遥独未归。翠鬣藏高柳，红莲拂水衣。复此从风蝶，双双花上飞。寄与相知者，同心终莫违。

咏萤诗

本将秋草并，今与夕风轻。腾空类星霣，拂树若花生。屏疑神火照，帘似夜珠明。逢君拾光彩，不吝此身倾。

咏笔格诗

英华表玉笈，佳丽称蛛网。无如兹制奇，雕饰杂众象。仰出写含花，横抽学仙掌。幸因提拾用，遂厕璇台赏。

咏镜诗

藕树交无极，花云衣数重。织竹能为象，缚荻巧成龙。落灰然蕊盛，垂油湿画峰。天宫倘若见，灯王愿可逢。

和萧东阳祀七里庙诗

万里实幽宗，三神亦天构。岂谓木石精，斯乃山川守。远来太白旗，遥徵青鸟候。以兹敬弗怠，方知教应富。

赋咏五阴识枝诗

浇淳混神因，心形复依色。欲浪逐情飘，爱网随心织。铸金虽改状，斩筹方未极。鸽观既无辩，猿攀此焉息。

和湘东王三韵诗二首 其一 春宵

花树含春丛，罗帷夜长空。风声随筱韵，月色与池同。彩笺徒自襞，无信往云中。

和湘东王三韵诗二首 其二 冬晓

冬朝日照梁，含怨下前床。帷褰竹叶带，镜转菱花光。会时无人见，何用早红妆。

同庾肩吾四咏诗二首 其一 莲舟买荷度

采莲前岸隈，舟子屡徘徊。荷披衣可识，风疏香不来。欲知船度处，当看荷叶开。

同庾肩吾四咏诗二首 其二 照流看落钗

相随照绿水，意欲重凉风。流摇妆影坏，钗落鬓花空。佳期在何许，徒伤心不同。

赋乐器名得箜篌诗

捩迟初挑吹，弄急时催舞。钏响逐弦鸣，衫回半障柱。欲知心不平，君看黛眉聚。

春日诗

花开几千叶，水覆数重衣。蝶飏萦空舞，燕作同心飞。歌妖弄曲罢，郑女挟琴归。

赋得入阶雨诗

细雨阶前入，洒砌复沾帷。渍花枝觉重，湿鸟羽飞迟。傥令斜日照，并欲似游丝。

咏柳诗

垂阴满上路，结草早知春。花絮时随鸟，风枝屡拂尘。欲散依依采，时要歌吹人。

咏芙蓉诗

圆花一蒂卷，交叶半心开。影前光照耀，香里蝶徘徊。欣随玉露点，不逐秋风催。

咏栀子花诗

素华偏可憙，的的半临池。疑为霜里叶，复类雪封枝。日斜光隐见，风还影合离。

赋得蔷薇诗

石榴珊瑚蕊，木槿悬星葩。岂如兹草丽，逢春始发花。回风舒紫萼，照日吐新芽。

仰和卫尉新渝侯巡城口号诗

帝京风雨中，层阙烟霞浮。玉署清馀热，金城含暮秋。水观凌却敌，槐影带重楼。

临后园诗

隐沦游少海，神仙入太华。我有逍遥趣，中园复可嘉。千株同落叶，百丈共寻霞。

雨后诗

散丝与山气，忽合复俄晴。雷音稍入岭，电影尚连城。雨馀云稍薄，风收热复生。

和会三教诗

聚沫多缘假，标空非色香。汉君虽启梦，晋后徒降祥。玄机昔未辩，洞鉴资我皇。

侍讲诗

物善渥深慈，监抚宣王事。英迈八解心，高超七花意。

登锦壁诗

孙生酸枣寺，王子枝江楼。何如登石镜，因闲犹豫游。

夜游北园诗

星芒侵岭树，月晕隐城楼。暗花舒不觉，明波动见流。

游韦黄门园诗

息车冠盖里，停辔仲长园。檐疏远兴积，宾至羽觞繁。

入溆浦诗

泛水入回塘。空枝度日光。竹垂悬扫浪。凫疑远避樯。

罢丹阳郡往与吏民别诗

久归从事麦，非留故吏钱。柳栽今尚在，棠阴君讵怜。

示晋陵弟诗

零雨岐路悲，送归临水节。时事虽为舛，离忧等闲别。

夜望浮图上相轮绝句诗

光中辩垂凤，雾里见飞鸾。定用方诸水，持添承露盘。

愁闺照镜诗

别来憔悴久，他人怪容色。只有匣中镜，还持自相识。

金闺思二首 其一

游子久不返，妾身当何依。日移孤影动，羞睹燕双飞。

金闺思二首 其二

自君之别矣，不复染膏脂。南风送归雁，聊以寄相思。

寒闺诗

绿叶朝朝黄，红颜日日异。譬喻持相比，那堪不愁思。

从顿还城南诗

暂别两成疑，开帘生旧忆。都知未有情，更似新相识。

夜遣内人还后舟诗

锦幔扶船列，兰桡拂浪浮。去得犹文水，馀香尚满舟。

赠丽人诗

腰肢本犹绝，眉眼特惊人。判自无相比，还来有洛神。

遥望诗

散诞垂红帔，斜柯插玉簪。可怜无有比，恣许直千金。

行雨诗

本是巫山来，无人睹容色。唯有楚王臣，曾言梦相识。

和人渡水诗

婉娩新上头，湔裾出乐游。带前结香草，鬟边插石榴。

杂咏诗

被空眠数觉，寒重夜风吹。罗帷非海水，那得度前知。

咏武陵王左右诗

顶分如两髻，簪长验上头。投杯如欲转，疑残已复留。

弹筝诗

弹筝北窗下，夜响清音愁。张高弦易断，心伤曲不遒。

梁尘诗

依帷濛重翠，带日聚轻红。定为歌声起，非关团扇风。

游人诗

游戏长杨苑，携手云台间。欢乐未穷已，白日下西山。

咏朝日诗

团团出天外，煜煜上层峰。光随浪高下，影逐树轻浓。

望月望

今夜月光来，正上相思台。可怜无远近，光照悉徘徊。

华月诗

兔丝生云夜，蛾形出汉时。欲传千里意，不照十年悲。

咏云诗

浮云舒五色，玛瑙应霜天。玉叶散秋影，金风飘紫烟。

浮云诗

可怜片云生，暂重复还轻。欲使襄王梦，应过白帝城。

大同九年秋七月诗

高楼辟左扇，回望依兰桡。晚风飖飏来，落照参差好。

咏蔷薇诗

燕来枝益软，风飘花转光。氲氤不肯去，还来阶层香。

柽诗

凌寒竞贞节，负雪固难亏。无惭云母桂，讵减珊瑚枝。

咏疏枫诗

萎绿映葭青，疏红分浪白。花叶洒行舟，仍持送远客。

咏藤诗

纤条寄乔木，弱影掣风斜。标春抽晓翠，出雾挂悬花。

咏飞来鸂鶒诗

飞从何处来，似出上林隈。口衔长生叶，翅染昆明苔。

咏单凫诗

衔苔入浅水，刷羽向沙洲。孤飞本欲去，得影更淹留。

咏寒凫诗

回水浮轻浪，沙场弄羽衣。眇眇随山没，离离傍海飞。

咏新燕诗

新禽应节归，俱向吹楼飞。入帘惊钏响，来窗碍舞衣。

咏蜂诗

逐风从泛漾，照日乍依微。知君不留眄，衔花空自飞。

咏笼灯绝句诗

动焰翠帷里，散影罗帐前。花心生复落，明销君讵怜。

赋得白羽扇诗

可怜白羽扇，却暑复来氛。终无顾庶子，谁为一挥军。

咏独舞诗

因羞强正钗，顾影时回袂。非关善留客，更是娇夫婿。

咏舞诗

娇情因曲动，弱步逐风吹。悬钗随舞落，飞袖拂鬟垂。

七夕穿针诗

怜从帐里出，想见夜窗开。针欹疑月暗，缕散恨风来。

石桥诗

惠子临濠上，秦王见海神。写虹便欲饮，图星逼似真。

咏坏桥诗

虹飞亘林际，星度断山隅。斜梁悬水迹，画柱脱轻朱。

水中楼影诗

水底罘罳出，萍间反宇浮。风生色不坏，浪去影恒留。

和湘东王后园回文诗

枝云间石峰，脉水浸山岸。池清戏鹄聚，树秋飞叶散。

咏雪诗

盐飞乱蝶舞，花落飘粉奁。奁粉飘落花，舞蝶乱飞盐。

登山马诗

登山马。间树识金装。草合宜鞯短。影转见鞭长。何殊八公岫。暂上淮南王。

和湘东王古意咏烛诗

花中烛。似将人意同。忆啼流膝上。烛焰落花中。

和萧侍中子显春别诗四首

别观蒲萄带实垂，江南豆莞生连枝。无情无意犹如此，有心有恨徒别离。

和萧侍中子显春别诗四首 其三

可怜淮水去来潮。春堤杨柳覆河桥。泪痕未燥讵终朝。行闻玉佩已相要。

和萧侍中子显春别诗四首 其四

桃红李白若朝妆，羞持憔悴比新芳。不惜暂住君前死，愁无西国更生香。

夜望单飞雁诗

天霜河白夜星稀，一雁声嘶何处归。早知半路应相失，不如从来本独飞。

应令诗

蠡浦急兮川路长，白云重兮出帝乡。平原忽兮远极目，江甸阻兮羁心伤。树庐岳兮高且峻，瞻派水兮去泱泱。远烟生兮含山势，风散花兮传馨香。临清波兮望石镜，瞻鹤岭兮睇仙庄。望邦畿兮千里旷，悲遥夜兮九回肠。顾龙楼兮不可见，徒送目兮泪沾裳。

杂句春情诗

蝶黄花紫燕相追。杨低柳合露尘飞。已见垂钩挂绿树。诚知淇水沾罗衣。两童夹车问不已。五马城南犹未归。莺啼春欲驶。无为空掩扉。

伤离新体

伤离复伤离。别后情郁纡。凄凄隐去棹。悯悯怆还途。戚戚意不申。转顾独沾襟。前驱经御宿。后骑历河漘。胡香翼还幰。清笳送后尘。落日斜飞盖。馀晖承画轮。柳影长横路。槐枝深隐人。桂宫夕掩铜龙扉。甲馆宵垂云母帏。胧胧月色上。的的的夜萤飞。草香袭余袂。露洒沾人衣。带堞凌城云乱聚。排枝度叶鸟争归。碗中浮蚁不能酌。琴间玉徽调别鹤。别鹤千里别离声。弦调轸急心自惊。试起登南楼。还向华池游。前时筱生今欲合。近日栽荷尚不抽。犹是衔杯共赏处。今兹对此独生愁。登楼望暧暧。山种自分态。偃师虽北连。轘辕已南背。远听寂无闻。遥瞻目有阂。含诧意不迷。长叹情无赖。

和湘东王横吹曲三首 其二 洛阳道

洛阳佳丽所，大道满春光。游童初挟弹，蚕妾始提筐。金鞍照龙马，罗袂拂春桑。玉车争晚入，潘果溢高箱。

和湘东王横吹曲三首 其三 紫骝马

贱妾朝下机，正值良人归。青丝悬玉镫，朱汗染香衣。骤急珂弥响，𨁏多尘乱飞。彫菰幸可荐，故心君莫违。

江南思二首 其一

江南有妙妓，时则应璿枢。月晕芦灰缺，秋还悬炭枯。含丹和九转，芳树荫千株。何辞天后诮，终是列仙都。

江南思二首 其二

桂楫晚应旋，历岸扣轻舷。紫荷擎钓鲤，银筐插短莲。人归浦口暗，那得久回船。

鸡鸣高树颠

碧玉好名倡，夫婿侍中郎。桃花全覆井，金门半隐堂。时欣一来下，复比双鸳鸯。鸡鸣天尚早，东与定未光。

明君词

玉艳光瑶质，金钿婉黛红。一去葡萄观，长别披香宫。秋檐照汉月，愁帐入胡风。妙工偏见诋，无由情恨通。

当置酒

置酒宴嘉宾，瞩迥临飞观。绝岭隔天馀，长屿横江半。日色花上绮，风光水中乱。三益既葳蕤，四始方葱粲。

咏中妇织流黄

翻花满阶砌，愁人独上机。浮云西北起，孔雀东南飞。调丝时绕腕，易镊乍牵衣。鸣梭逐动钏，红妆映落晖。

艳歌曲

云楣桂成户，飞栋杏为梁。斜窗通蕊气，细隙引尘光。裁衣魏后尺，汲水淮南床。青骊暮当返，预使罗裾香。

怨诗

秋风与白团，本自不相安。新人及故爱，意气岂能宽。黄金肘后铃，白玉案前盘。谁堪空对此，还成无岁寒。

采莲曲二首 其二

常闻蕖可爱，采撷欲为裙。叶滑不留綖，心忙无假薰。千春谁与乐，唯有妾随君。

霹雳引

来从东海上，发自南山阳。时闻连鼓响，乍散投壶光。飞车走四瑞，绕电发时祥。令去于斯表，杀来永传芳。

双燕离

双燕有雄雌，照日两差池。衔花落北户，逐蝶上南枝。桂栋本曾宿，虹梁早自窥。愿得长如此，无令双燕离。

贞女引

借问怀春台，百尺凌云雾。北有岁寒松，南临汝贞树。庭花对帷满，隙月依枝度。但使明妾心，无嗟坐迟暮。

龙丘引

龙丘一回首，楚路苍无极。水照弄珠影，云吐阳台色。浦狭村烟度，洲长鸟息游。荡逐归春心，空怜无羽翼。

赋得当垆

十五正团团，流光满上兰。当垆设夜酒，宿客解金鞍。迎来挟瑟易，送别但歌难。欲知心恨急，翻令衣带宽。

升仙篇

少室堪求道，明光可学仙。丹绘碧林宇，绿玉黄金篇。云车了无辙，风马讵须鞭。灵桃恒可饵，几回三千年。

和人爱妾换马

功名幸多种，何事苦生离。谁言似白玉，定是愧青骊。必取匣中钏，回作饰金羁。真成恨不已，愿得路傍儿。

拟沈隐侯夜夜曲

霭霭夜中霜，何关向晓光。枕啼常带粉，身眠不着床。兰膏尽更益，薰炉灭复香。但问愁多少，便知夜短长。

独处怨

独处恒多怨，开幕试临风。弹棋镜奁上，傅粉高楼中。自从征马去，音信不曾通。只恐金屏掩，明年已复空。

代乐府三首 其一 楚妃叹

幽闺情脉脉，漏长宵寂寂。草萤飞夜户，丝虫绕秋壁。薄笑夫为欣，微欢还成戚。金簪鬓下垂，玉箸衣前滴。

代乐府三首 其二 新成安乐

遥看云雾中，刻桷映丹红。珠帘通晓日，金华拂夜风。欲知歌管处，来过安乐宫。

代乐府三首 其三 双桐生空井

季月双桐井，新枝杂旧株。晚叶藏栖凤，朝花拂曙乌。还看西子照，银床系辘轳。

雍州曲三首 其一 南湖

南湖荇叶浮，复有佳期游。银纶翡翠钩，玉舳芙蓉舟。荷香乱衣麝，桡声随急流。

雍州曲三首 其二 北渚

岸阴垂柳叶，平江含粉堞。好值城旁人，多逢荡舟妾。绿水溅长袖，浮苔染轻楫。

雍州曲三首 其三 大堤

宜城断中道，行旅亟留连。出妻工织素，妖姬惯数钱。炊雕留上客，贳酒逐神仙。

有所伤三首 其一

可叹不可思，可思不可见。馀弦断瑟柱，残朱染歌扇。

有所伤三首 其二

寂寂暮檐响，黯黯垂帘色。唯有瓴甋苔，如见蜘蛛织。

有所伤三首 其三

入林看碚礧，春至定无赊。何时一可见，更得似梅花。

采菱曲

菱花落复含，桑女罢新蚕。桂棹浮星艇，徘徊莲叶南。

别鹤

接翮同发燕，孤飞独向楚。值雪已迷群，惊风复失侣。

生别离

别离四弦声，相思双笛引。一去十三年，复无好音信。

春江曲

客行只念路，相争度京口。谁知堤上人，拭泪空摇手。

采菊篇

月精丽草散秋株。洛阳少妇绝妍姝。相呼提筐采菊珠。朝起露湿沾罗襦。东方千骑从骊驹。更不下山逢故夫。

淫豫歌

淫豫大如服，瞿塘不可触。金沙浮转多，桂浦忌经过。

上巳侍宴林光殿曲水诗

芳年留帝赏，应物动天襟。挟苑连金阵，分衢度羽林。帷宫对广掖，层殿迩高岑。风旗争曳影，亭皋共生阴。林花初堕蒂，池荷欲吐心。

和武帝宴诗二首 其一

校尉开疏勒，将军定月支。南通新息柱，北届武阳碑。豫游戏马馆，教战昆明池。银塘泻清渭，铜沟引直漪。常从良家子，命中幽并儿。金鞍饰紫佩，玉燕帖青骊。车书今已共，愿奏云亭仪。

和武帝宴诗二首 其二

祭壶今息鼓，董案或开帷。聊举青龙阵，正取绛宫时。犒兵随后拒，軷祭逐前师。军门初露节，步陈始分旗。

侍游新亭应令诗

神襟悯行迈，歧路怆徘徊。遥瞻十里陌，傍望九城台。凤管流虚谷，龙骑藉春荄。晓光浮野映，朝烟承日回。沙文浪中积，春阴江上来。柳叶带风转，桃花含雨开。圣情蕴珠绮，札命表英才。顾怜珷玞质，何以俪琼瑰。

奉和登北顾楼诗

舂陵佳丽地，济水凤凰宫。况此徐方域，川岳迈周沣。皇情爱历览，游涉拟崆峒。聊驱式道候，无劳襄野童。雾崖开早日，晴天歇晚虹。去帆入云里，遥星出海中。

登烽火楼诗

耸楼排树出，却堞带江清。陟峰试远望，郁郁尽郊京。万邑王畿旷，三条绮陌平。亘原横地险，孤屿派流生。悠悠归棹入，渺渺去帆惊。水烟浮岸起，遥禽逐雾征。

玩汉水诗

杂色昆仑水，泓澄龙首渠。岂若兹川丽，清流疾且徐。离离细碛净，蔼蔼树阴疏。石衣随溜卷，水芝扶浪舒。连翩泻去楫，镜澈倒遥墟。聊持点缨上，于是察川鱼。

登城诗

日影半东檐，靖念空杼柚。小堂倦缥书，华池厌修竹。寂寞既寡悰，登城望原陆。遥山半吐云，岩飙时响谷。靡靡见虚烟，森森视寒木。落霞乍续断，晚浪时回复。远瞩既濡翰，徒自劳心目。短歌虽可裁，缘情非雾縠。

山池诗

日暮芙蓉水，聊登鸣鹤舟。飞舻饰羽■，长幔覆缇䌷。停舆依柳息，住盖影空留。古树横临沼，新藤上挂楼。鱼游向暗集，戏鸟逗楂流。

赠张缵诗

仪表咸推挹，墙仞难窥践。既当垂帷学，复折波涛辩。绮思暧霞飞，清文焕飙转。朱旗赫容与，凋启纷曜煜。波摇白鳢舟，风动苍鹰舳。九疑势参差，江天相蔽亏。三春沣浦叶，九月洞庭枝。洞庭枝袅娜，沣浦叶参差。芬芳与摇落，俱应伤别离。

饯庐陵内史王修应令诗

饯行临上节，开筵命羽觞。回池泻飞栋，浓云垂画堂。疏槐未合影，仄日暂流光。园梅敛新藻，阶惠结初芳。

咏舞诗

娇情因曲动，弱步逐风吹。悬钗随舞落，飞袖拂鬟垂。

斗鸡篇

欢乐良无已，东郊春可游。百花非一色，新田多异流。龙尾横津汉，车箱起戍楼。玉冠初警敌，芥羽忽猜俦。十日骄既满，九胜势恒遒。脱使田饶见，堪能说鲁侯。

望月诗

流辉入画堂，初照上梅梁。形同七子镜，影类九秋霜。桂花那不落，团扇与谁妆。空闻北窗弹，未举西园觞。

应令诗

微躯多幸，接萼嘉运。紫幄承慈，青衿禀训。傍玉流温，依兰染薰。百氏既洽，六义乃擒。辞河泻润，高论忘疲。翠幕晨宇，朱花夜池。窗斜八绮，灯悬百枝。

咏舞诗二首 其二

可怜称二八，逐节似飞鸿。悬胜河阳伎，暗与淮南同。入行看履进，转面望鬟空。腕动苕华玉，衫随如意风。上客何须起，啼乌曲未终。

同庾肩吾四咏诗二首 其二 照流看落钗

相随照绿水，意欲重凉风。流摇妆影坏，钗落鬓花空。佳期在何许，徒伤心不同。

陇西行三首 其三

悠悠悬旆旌，知向陇西行。减灶驱前马，衔枚进后兵。沙飞朝似幕，云起夜疑城。回山时阻路，绝水亟稽程。往年郅支服，今岁单于平。方欢凯乐盛，飞盖满西京。

秋夜诗

萤飞夜的的，虫思夕喓喓。轻露沾悬井，浮烟入绮寮。檐重月没早，树密风声饶。池莲翻罢叶，霜筱生寒条。端坐弥兹漏，离忧积此宵。

十空诗六首 其三 如响

叠嶂迥参差，连峰郁相拒。远闻如句咏，遥应成言语。竟无五声实，谁谓八音所。空成颠倒群，徒迷尘缚侣。悯哉火宅中，兹心良可去。

代乐府三首 其三 双桐生空井

季月双桐井，新枝杂旧株。晚叶藏栖凤，朝花拂曙乌。还看西子照，银床系辘轳。

和萧侍中子显春别诗四首

别观蒲萄带实垂，江南豆莞生连枝。无情无意犹如此，有心有恨徒别离。

咏中妇织流黄

翻花满阶砌，愁人独上机。浮云西北起，孔雀东南飞。调丝时绕腕，易镊乍牵衣。鸣梭逐动钏，红妆映落晖。

同刘咨议咏春雪诗

晚霰飞银砾，浮云暗未开。入池消不积，因风堕复来。思妇流黄素，温姬玉镜台。看花言可插，定自非春梅。

歌

酬醑半兮乐既陈，长歌促节绮罗人。拂镜弄影情未极，回簪转笑思自亲。

从顿还城南诗

暂别两成疑，开帘生旧忆。都知未有情，更似新相识。

美人晨妆诗

北窗向朝镜，锦帐复斜萦。娇羞不肯出，犹言妆未成。散黛随眉广，燕脂逐脸生。试将持出众，定得可怜名。

春日诗

年还乐应满，春归思复生。桃含可怜紫，柳发断肠青。落花随燕入，游丝带蝶惊。邯郸歌管地，见许欲留情。

赋得白羽扇诗

可怜白羽扇，却暑复来氛。终无顾庶子，谁为一挥军。

棹歌行

妾家住湘川，菱歌本自便。风生解刺浪，水深能捉船。叶乱由牵荇，丝飘为折莲。溅妆疑薄汗，沾衣似故湔。浣纱流暂浊，汰锦色还鲜。参同赵飞燕，借问李延年。从来入弦管，讵在棹歌前。

有所思

昔未离长信，金翠奉乘舆。何言人事异，夙昔故恩疏。寂寞锦筵静，玲珑玉殿虚。掩闺泣团扇，罗幌咏蘼芜。

春日想上林诗

春风本自奇，杨柳最相宜。柳条恒着地，杨花好上衣。处处春心动，常惜光阴移。西京董贤馆，南宛习都池。荇间鱼共乐，桃上鸟相窥。香车云母幰，驶马黄金羁。

被幽述志诗

恍忽烟霞散，飕飂松柏阴。幽山白杨古，野路黄尘深。终无千月命，安用九丹金。阙里长芜没，苍天空照心。

拟沈隐侯夜夜曲

霭霭夜中霜，何关向晓光。枕啼常带粉，身眠不着床。兰膏尽更益，薰炉灭复香。但问愁多少，便知夜短长。

咏雪诗

盐飞乱蝶舞，花落飘粉奁。奁粉飘落花，舞蝶乱飞盐。

纳凉诗

斜日晚骎骎，池塘生半阴。避暑高梧侧，轻风时入襟。落花还就影，惊蝉乍失林。游鱼吹水沫，神蔡上荷心。翠竹垂秋采，丹枣映疏砧。无劳夜游曲，寄此托微吟。

和湘东王横吹曲三首 其二 洛阳道

洛阳佳丽所，大道满春光。游童初挟弹，蚕妾始提筐。金鞍照龙马，罗袂拂春桑。玉车争晚入，潘果溢高箱。

赋得桥诗

浮梁既冲崄，通波信可陵。乘空写渭石，跨岸拟河冰。斜阑隐浊雾，布影入清渑。方知歌绿水，无待榜苍鹰。

祠伍员庙诗

去国资孝本，循忠全令名。舟里多奇计，芦中复吐诚。偃月交吴舰，鱼丽入楚营。光功摧妙算，载籍有馀声。洪涛犹鼓怒，灵庙尚凄清。行潦承椒奠，按歌杂凤笙。无劳晋后璧，讵用楚臣缨。密树临寒水，疏扉望远城。窗寮野雾入，衣帐积苔生。惟有三青鸟，敛翅时逢迎。

咏烟诗

浮空覆杂影，含露密花藤。乍如洛霞发，颇似巫云登。映光飞百仞，从风散九层。欲持翡翠色，时吐鲸鱼灯。

十空诗六首 其四 如梦

秘驾良难辩，司梦并成虚。未验周为蝶，安知人作鱼。空闻延寿赋，徒劳岐伯书。潜令六识扰，安能二惑除。当须耳应满，然后会真如。

乌栖曲四首 其三

青牛丹毂七香车，可怜今夜宿倡家。倡家高树乌欲栖，罗帏翠帐向君低。

雍州曲三首 其二 北渚

岸阴垂柳叶，平江含粉堞。好值城旁人，多逢荡舟妾。绿水溅长袖，浮苔染轻楫。

香茅诗

铜律与鸣琴，俱称类君子。岂若江淮间，发叶超众美。珍同自牧归，茅因汇征起。岂独迈秦蘅，方知蔑沅芷。

代乐府三首 其三 双桐生空井

季月双桐井，新枝杂旧株。晚叶藏栖凤，朝花拂曙乌。还看西子照，银床系辘轳。

登山马诗

登山马。间树识金装。草合宜鞯短。影转见鞭长。何殊八公岫。暂上淮南王。

咏寒凫诗

回水浮轻浪，沙场弄羽衣。眇眇随山没，离离傍海飞。

执笔戏书诗

舞女及燕姬，倡楼复荡妇。参差大戾发，摇曳小垂手。钓竿蜀国弹，新城折杨柳。玉案西王桃，蠡杯石榴酒。甲乙罗帐异，辛壬房户晖。夜夜有明月，时时怜更衣。

春江曲

客行只念路，相争度京口。谁知堤上人，拭泪空摇手。

祠伍员庙诗

去国资孝本，循忠全令名。舟里多奇计，芦中复吐诚。偃月交吴舰，鱼丽入楚营。光功摧妙算，载籍有馀声。洪涛犹鼓怒，灵庙尚凄清。行潦承椒奠，按歌杂凤笙。无劳晋后璧，讵用楚臣缨。密树临寒水，疏扉望远城。窗寮野雾入，衣帐积苔生。惟有三青鸟，敛翅时逢迎。

蒙预忏直疏诗

皇情矜幻俗，圣德悯重昏。制书开摄受，丝纶广慧门。时英满君囿，法侣盛天园。俱销五道缚，共荡四生怨。三修祛爱马，六念静心猿。庭深林彩艳，地寂鸟声喧。上风吹法鼓，垂铃鸣昼轩。新梅含未发，落桂聚还翻。早烟藏石磴，寒潮浸水门。一朝蒙善诱，方愿遣笼樊。

和萧东阳祀七里庙诗

万里实幽宗，三神亦天构。岂谓木石精，斯乃山川守。远来太白旗，遥徵青鸟候。以兹敬弗怠，方知教应富。

咏独舞诗

因羞强正钗，顾影时回袂。非关善留客，更是娇夫婿。

同庾肩吾四咏诗二首 其二 照流看落钗

相随照绿水，意欲重凉风。流摇妆影坏，钗落鬓花空。佳期在何许，徒伤心不同。

秋晚诗

浮云出东领，落日下西江。促阴横隐壁，长晖斜度窗。乱霞圆绿水，红叶影飞缸。

和赠逸民应诏诗

紫微垂象，常居为政。司牧则之，以膺天命。明明我皇，乃神乃圣。功韬玉检，道光金镜。爰昔在田，君德夙盛。逖矣西土，惟天有汉。姬实剪商，刘亦拨乱。赫然浮夏，同符共贯。乾回龙动，云蒸冰涣。一戎定齐，二仪贞观。轩衣禹食，以服以膳。舜漆尧厨，匪耽匪盻。夤畏上天，丕显无倦。百神效职，群祀岁遍。瑞草晨开，德星昏见。铿锵六乐，昭彰七艺。白兽谈经，石渠称制。齐稷罢疑，鲁洙忘滞。南风庆云，禹谟汤誓。不有今弘，安知昔细。谷稼斯重，珠玉为轻。我畯既乐，我忆已盈。贡田靡撤，讥关不征。四人迁贸，百货社行。楼船举帆，卖药藏名。方叔率止，军幕洞开。如𤟭如兽，如霆如雷。呼韩北款，楼兰南摧。威加四海，武詟九垓。有苗已格，徐方不回。悯兹五浊，矜此四流。既开慧海，广列檀舟。金轮宝印，丹枕白牛。率土祛惑，含生离忧。大罗网息，作士刑休。三兆验佃，百工写质。既盛商年，且高周日。嘉谋沃心，王道乂密。圣猷独照，运兹得一。君唱臣从，无违何弼。负壶井谷，击壤衢中。犹纡帝念，歌咏自衷。思诸举逸，美彼淳风。国献选士，乡荐教忠。论才司马，试射郊宫。准测天度，钟应星玑。风除总至，草复具腓。冰轻寒尽，泉长春归。射干先动，载胜行飞。千门照日，五达含晖。伊臣不佞，叨备元子。传训弦颂，司教诗史。朱绶傍垂，安车高跱。膳则不会，宴则以齿。泽优礼博，兢惧何已。圣亲明主，千载一逢。子法臣道，竭诚思恭。周记希习，齐葴愿从。虽加砥砺，顾揆愚蠢。匪躬斯鉴，孰肯为容。

陇西行三首 其二

陇西四战地，羽檄岁时闻。护羌拥汉节，校尉立元勋。石门留铁骑，冰城息夜军。洗兵逢骤雨，送阵出黄云。沙长无止泊，水脉屡萦分。当思勒彝鼎，无用想罗裙。

和萧侍中子显春别诗四首 其四

桃红李白若朝妆，羞持憔悴比新芳。不惜暂住君前死，愁无西国更生香。

和萧侍中子显春别诗四首 其三

可怜淮水去来潮。春堤杨柳覆河桥。泪痕未燥讵终朝。行闻玉佩已相要。

采桑

春色映空来，先发院边梅。细萍重叠长，新花历乱开。连珂往淇上，接幰至丛台。丛台可怜妾，当窗望飞蝶。忌趺行衫领，熨斗成褫摄。下床着珠佩，捉镜安花镊。薄晚畏蚕饥，竞采春桑叶。寄语采桑伴，讶今春日短。枝高攀不及，叶细笼难满。年年将使君，历乱遣相闻。欲知琴里意，还赠锦中文。何当照梁日，还作入山云。重门皆已闭，方知留客袂。可怜黄金络，复以青丝系。必也为人时，谁令畏夫婿。

望月诗

流辉入画堂，初照上梅梁。形同七子镜，影类九秋霜。桂花那不落，团扇与谁妆。空闻北窗弹，未举西园觞。

咏人弃

昔时娇玉步，含羞花烛边。岂言心爱断，衔啼私自怜。常见欢成怨，非关丑易妍。独鹄罢中路，孤鸾死镜前。

饯临海太守刘孝仪蜀郡太守刘孝胜诗

碣石临乐海，峨嵋距西候。两杜昔夹河，二龙今出守。方无夜犬惊，向息神牛斗。凉风绕轻幕，麦雨交新溜。念此一衔觞，怀离在惟旧。

和徐录事见内人作卧具诗

密房寒日晚，落照度窗边。红帘遥不隔，轻帷半卷悬。方知纤手制，讵减缝裳妍。龙刀横膝上，画尺堕衣前。熨斗金涂色，簪管白牙缠。衣裁合欢褶，文作鸳鸯连。缝用双针缕，絮是八蚕绵。香和丽丘蜜，麝吐中台烟。已入琉璃帐，兼杂太华毡。且共雕炉暖，非同团扇捐。更恐从军别，空床徒自怜。

霹雳引

来从东海上，发自南山阳。时闻连鼓响，乍散投壶光。飞车走四瑞，绕电发时祥。令去于斯表，杀来永传芳。

初秋诗

羽翣晨犹动，珠汗昼恒挥。秋风忽袅袅，向夕引凉归。浮阴即染浪，清气始乘衣。卷幌通河色，开窗引月辉。晚花栏下照，疏萤簟上飞。直置犹如此，何况送将归。

式佛像铭

影生千叶，花成四柱。塔象单留，龛童双舞。

晚日后堂诗

幔阴通碧砌，日影度城隅。岸柳垂长叶，窗桃落细跗。花留蛱蝶粉，竹翳蜻蜓珠。赏心无与共，染翰独踟蹰。

艳歌曲

云楣桂成户，飞栋杏为梁。斜窗通蕊气，细隙引尘光。裁衣魏后尺，汲水淮南床。青骊暮当返，预使罗裾香。

游光宅寺诗应令诗

陪游入旧丰，云气郁青葱。紫陌垂青柳，轻槐拂慧风。八泉光绮树，四柱暧临空。翠网随烟碧，丹花共日红。方欣大云溥，慈波流净宫。

望月诗

流辉入画堂，初照上梅梁。形同七子镜，影类九秋霜。桂花那不落，团扇与谁妆。空闻北窗弹，未举西园觞。

晚景纳凉诗

日移凉气散，怀抱信悠哉。珠帘影空卷，桂户向池开。鸟栖星欲见，河净月应来。横阶入细笋，蔽地湿轻苔。草化飞为火，蚊声合似雷。于兹静闻见，自此歇氛埃。

祠伍员庙诗

去国资孝本，循忠全令名。舟里多奇计，芦中复吐诚。偃月交吴舰，鱼丽入楚营。光功摧妙算，载籍有馀声。洪涛犹鼓怒，灵庙尚凄清。行潦承椒奠，按歌杂凤笙。无劳晋后璧，讵用楚臣缨。密树临寒水，疏扉望远城。窗寮野雾入，衣帐积苔生。惟有三青鸟，敛翅时逢迎。

咏蔷薇诗

燕来枝益软，风飘花转光。氲氤不肯去，还来阶层香。

代乐府三首 其三 双桐生空井

季月双桐井，新枝杂旧株。晚叶藏栖凤，朝花拂曙乌。还看西子照，银床系辘轳。

卦名诗

栉比园花满，径复水流新。离禽时入袖，旅谷乍依苹。丰壶要上客，鹄鼎命嘉宾。车由泰夏闼，马散咸阳尘。莲舟虽未济，分密已同人。

秋夜诗

高秋度函谷，坠露下芳枝。绿潭倒云气，青山衔月规。花心风上转，叶影树中移。外游独千里，夕叹谁共知。

从军行 其一

贰师惜善马，楼兰贪汉财。前年出右地，今岁讨轮台。鱼云望旗聚，龙沙随阵开。冰城朝浴铁，地道夜衔枚。将军号令密，天子玺书催。何时反旧里，遥见下机来。

玄圃纳凉诗

登山想剑阁，逗浦忆辰阳。飞流如冻雨，夜月似秋霜。萤翻竞晚热，虫思引秋凉。鸣波如碍石，暗草别兰香。

雪里觅梅花诗

绝讶梅花晚，争来雪里窥。下枝低可见，高处远难知。俱羞惜腕露，相让到腰羸。定须还剪彩，学作两三枝。

斗鸡篇

欢乐良无已，东郊春可游。百花非一色，新田多异流。龙尾横津汉，车箱起戍楼。玉冠初警敌，芥羽忽猜俦。十日骄既满，九胜势恒遒。脱使田饶见，堪能说鲁侯。

望同泰寺浮图诗

遥看官佛图，带璧复垂珠。烛银逾汉汝，宝铎迈昆吾。日起光芒散，风吟宫徵殊。露落盘恒满，桐生凤不雏。飞幡杂晚虹，画鸟狎晨凫。梵世陵空下，应真蔽景趋。帝马咸千辔，天衣尽六铢。意乐开长表，多宝现金躯。能令苦海渡，复使慢山逾。愿能同四忍，长当出九居。

有所思

昔未离长信，金翠奉乘舆。何言人事异，夙昔故恩疏。寂寞锦筵静，玲珑玉殿虚。掩闺泣团扇，罗幌咏蘼芜。

旦出兴业寺讲诗

沐芳肃朝带，驾言抵净宫。羽旗承去影，铙吹杂还风。吴戈夏服箭，骥马绿沈弓。水照柳初碧，烟含桃半红。由来六尘缚，宿昔五缠朦。见鹤徒知谬，察象理难同。方积恧四辩，奚用语三空。

拟落日窗中坐诗

杏梁斜日照，馀辉映美人。闻函脱宝钏，向镜理纨巾。游鱼动池叶，舞鹤散阶尘。空嗟千岁久，愿得及阳春。

金

槐香欲覆井，杨柳正藏鸦。山炉好无比，玉构火窗赊。床头辟绳结，镜上领巾斜。铁镬种梁子，铜枢生枣花。开门抛水柱，城按特言家。

度关山

关山远可度。远度复难思。直指遮归道。都护总前期。力农争地利。转战逐天时。材官蹶张皆命中。弘农越骑尽搴旗。搴旗远不息。允虏何穷极。狼居一封难再睹。阏氏永去无容色。锐气且横行。朱旗乱日精。先屠光禄塞。却破夫人城。凯歌还旧里。非是炫轼名。

采菊篇

月精丽草散秋株。洛阳少妇绝妍姝。相呼提筐采菊珠。朝起露湿沾罗襦。东方千骑从骊驹。更不下山逢故夫。

山池诗

日暮芙蓉水，聊登鸣鹤舟。飞舻饰羽■，长幔覆缇䌷。停舆依柳息，住盖影空留。古树横临沼，新藤上挂楼。鱼游向暗集，戏鸟逗楂流。

十空诗六首 其六 镜象

精金宛成器，悬镜在高堂。后挂七龙网，前发四珠光。迥望疑垂月，傍瞻譬璧珰。仁寿含万类，淮南辩四乡。终归一亡有，何关至道场。

纳凉诗

斜日晚骎骎，池塘生半阴。避暑高梧侧，轻风时入襟。落花还就影，惊蝉乍失林。游鱼吹水沫，神蔡上荷心。翠竹垂秋采，丹枣映疏砧。无劳夜游曲，寄此托微吟。

