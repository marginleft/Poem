name : 刘义恭
introduce : 刘义恭（413年－465年），南朝宋宗室、宰相，宋武帝刘裕第五子，宋少帝刘义符、宋文帝刘义隆之弟，母袁美人。刘义恭初封江夏王，在文帝朝历镇南豫州、南徐州、荆州、南兖州等地，后入朝为太尉。元嘉三十年（453年）二月，太子刘劭弑杀宋文帝，刘义恭随后逃出建康并参与平定刘劭之乱，拥立孝武帝刘骏，被拜为太傅、大司马、录尚书事，在孝武帝朝官至太宰、尚书令，后以太宰、中书监、录尚书事之职担任顾命大臣，辅佐前废帝刘子业。永光元年（465年）八月，刘义恭因前废帝狂悖无道，与柳元景、颜师伯密谋废立，结果事泄被杀，终年五十三岁，诸子亦同时遇害。是年末，明帝刘彧即位。刘义恭被追复官爵，获赠侍中、丞相，谥号文献，后又配享太庙。
link : https://so.gushiwen.org/authors/authorvsw_cc05244c0dd0A1.aspx

艳歌行

江南游湘妃，窈窕汉滨女。淑问流古今，兰音媚郑楚。瑶颜映长川，善服照通浒。求思望襄澨，叹息对衡渚。中情未相感，搔首增企予。悲鸿失良匹，俯仰恋俦侣。徘徊忘寝食，羽翼不能举。倾首伫春燕，为我津辞语。

游子移

三河游荡子，丽颜迈荆宝。携持玉柱筝，怀挟忘忧草。绸缪甘泉中，驰逐邯郸道。春服候时制，秋纨迎凉造。珍魄晖素腕，玉迹满襟抱。常叹乐日晏，恒悲欢不早。挥吹传旧美，趋谣尽新好。仲尼为辍餐，秦王足倾倒。

登景阳楼诗

丹墀设金屏，瑶榭陈王床。温宫冬开燠，清殿夏含霜。弱蕊布遐馥，轻叶振远芳。弥望少无际，肆睇周华疆。象阙对驰道，飞廉瞩方塘。邸寺送晖曜，槐柳自成行。通川溢轻舻，长街盈方箱。顾此爝火微，胡颜厕天光。

彭城戏马台集诗

骋骛辞南京，弭节憩东楚。懿蕃重遐望，兴言集僚侣。于役未云淹，时迁变溽暑。眷恋江水流，回首独延伫。

温泉诗

秦都壮温谷，汉京丽汤泉。炎德潜远液，暄波起兹源。

拟古诗

束甲辞京洛，负戈事乌孙。后军济太河，筑垒黎阳屯。旦闻羽檄飞，夕见边驿奔。

诗

大明总神武，乘时以御天。金牒封梁甫，玉简禅岱山。

丹徒宫集诗

昭化景俗，玄教凝神。

夜雪诗

云闭星月，飞琼集庭。

拟陆士衡诗

绿柳蔚通衢，青槐荫修垌。

诗

飞流界桂道，深林昌兰术。

诗

垂贲华林园，柿味滋殊绝。

自君之出矣

自君之出矣，笥锦废不开。思君如清风，晓夜常徘徊。

