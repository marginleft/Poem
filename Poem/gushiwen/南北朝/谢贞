name : 谢贞
introduce : 字元正，生于梁武帝中大通六年（534年），陈郡阳夏今河南太康人。七岁时，祖母阮氏患病不能饮食，贞亦不食，亲族莫不奇之。太建十四年（582年），陈后主即位，命谢贞为南平王友，掌管记室府事。至德三年（585年），加封招远将军名号、掌管宫中管室。大部分文集，正值乱事之秋而没有保存下来。
link : https://so.gushiwen.org/authors/authorvsw_3ed52b3d2beeA1.aspx

咸阳古堞

咸阳古帝宅，雉堞何崔嵬。积石隐雪色，金银云中开。咸阳昔日称百二，函谷鸡鸣客如雾。秦王按剑叱风雷，天下诸侯尽西顾。三户萧条易水空，齐歌赵舞入秦宫。龙旂五丈金楼下，凤吹千门驰道中。璇霄阁道通天极，仙掌芙蓉正相直。月过文窗宝扇移，星临绣户妆奁密。绣户文窗拂采霞，黄山翠绕绕宫斜。王孙挟弹影台树，游女回舟绿岸花。岸花蹙绣连阡陌，十万朱门色相射。玉检登封贶岳灵，金垆铸冶销锋镝。风驰万国秦威声，四夷惕息敢横行。金汤千里扶王业，犹遣将军北筑城。可惜繁华不知极，三十六年如一日。楼船童女望蓬莱，玉琢轩窗五云色。童女成仙去不归，咸阳古堞空崔嵬。黄云卷雪城头路，城下行人叹落晖。

