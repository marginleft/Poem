name : 袁淑
introduce : （408—453）南朝宋陈郡阳夏人，字阳源。袁湛侄。博涉多通，好属文，不为章句之学。为彭城王刘义康司徒祭酒。宋文帝元嘉中，累迁尚书吏部郎，太子左卫率。太子刘劭将弑文帝，淑不从，被害。
link : https://so.gushiwen.org/authors/authorvsw_c42c66a72afeA1.aspx

效曹子建白马篇

剑骑何翩翩，长安五陵间。秦地天下枢，八方凑才贤。荆魏多壮士，宛洛富少年。意气深自负，肯事郡邑权。藉藉关外来，车徒倾国廛。五侯竞书币，群公亟为言。义分明于霜，信行直如弦。交欢池阳下，留宴汾阴西。一朝许人诺，何能坐相捐。飘节去函谷，投佩出甘泉。嗟此务远图，心为四海悬。但营身意遂，岂校耳目前。侠烈良有闻，古来共知然。

效古诗

谇此倦游士，本家自辽东。昔隶李将军，十载事西戎。结车高阙下，极望见云中。四面各千里，从横起岩风。寒燠岂如节，霜雨多异同。夕寐北河阴，梦还甘泉宫。勤役未云已，壮年徒为空。乃知古时人，所以悲转蓬。

咏冬至诗

连星贯初历，令月临首岁。荐乐行阴政，登金赞阳滞。收凉降天德，萌华宣地惠。司瑞记夜晞，书云掌朝誓。

种兰诗

种兰忌当门，怀璧莫向楚。楚少别玉人，门非植兰所。

登宣城郡诗

怅焉讯旧老，兹前乃楚居。十代阙州记，百祀绝方书。

咏寒雪诗

渚幽寒兮石烟聚，日华收兮山气深。边亭哀兮夜燧灭，孙枝振兮空岫吟。鱼戢鳞兮鸟矜翰，虹蛰火兮龙藏金。凌霰交兮高冰合，浮波梗兮悲风流。霜雪滞兮潜天阳，浮澌结兮悲海阴。

啄木诗

南山有鸟，自名啄木。饥则啄木，暮则巢宿。无干于人，唯志所欲。性清者荣，性浊者辱。

菩萨蛮

绳河催渡凉蝉早。玉纤低按春莺小。旧谱巧翻新，知音能几人。柔肠萦雁柱。诉出秋心苦。弹罢悄无言，一庭风露寒。

买陂塘

恋山眉、一痕斜照，萧萧红妒枫桕。西风小飐鸥波冷，青鬓几人吹皱。招素友、便软踏香莎，选胜联吟袖。蓼花汀口。认水瑟玻璃，天低菡萏，清景肯辜负。园林好，指点双湖依旧。凭阑几度回首。秋心暗逐溪烟袅，省识吟魂孤否。休僝僽，算临水登山，此恨年年有。莓苔坐久。蓦菰黑沉云，柳黄搀暝，凉入采菱手。

