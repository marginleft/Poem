name : 常景
introduce : （?—550） 北魏河内温人，字永昌。有才思，雅好文章。初为律博士，后为门下录事、太常博士，宣武帝正始初参与论议律令。累迁积射将军、给事中。延昌初受敕撰门下诏书凡四十卷，孝明帝即位，敕撰太和之后朝仪已施行者凡五十余卷。孝明帝孝昌初参与镇压杜洛周起事，为义军所俘。后落入葛荣手。荣死，景得还朝。孝庄帝永安二年除中军将军、正黄门。参议正光壬子历。节闵帝普泰初除车骑将军秘书监，封阳县子。
link : https://so.gushiwen.org/authors/authorvsw_f80a428ef1c0A1.aspx

赞四君诗四首 其一

长卿有艳才，直至不群性。郁若春烟举，皎如秋月映。游梁虽好仁，仕汉常称病。清贞非我事，穷达委天命。

赞四君诗四首 其二

王子挺秀质，逸气干青云。明珠既绝俗，白鹄信惊群。才世苟不合，遇否途自分。空枉碧鸡命，徒献金马文。

赞四君诗四首 其三

严君情沈静，立志明霜雪。味道综微言，端蓍演妙说。才屈罗仲口，位结李强舌。素尚迈金贞，清标陵玉彻。

赞四君诗四首 其四

蜀江导清流，扬子挹馀休。含光绝后彦，覃思邈前修。世轻久不赏，玄谈物无求。当途谢权宠，置酒得闲游。

