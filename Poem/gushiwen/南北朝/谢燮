name : 谢燮
introduce : 谢燮，生卒年。里居均不详，太建十二年（580年）所司荐为吏部侍郎。南朝陈文学家，代表作品《早梅》。
link : https://so.gushiwen.org/authors/authorvsw_8eb4172f0693A1.aspx

早梅

迎春故早发，独自不疑寒。畏落众花后，无人别意看。

陇头水

陇坂望咸阳，征人惨思肠。咽流喧断岸，游沫聚飞梁。凫分敛冰彩，虹饮照旗光。试听铙歌曲，唯吟君马黄。

雨雪曲

朔边昔离别，寒风复凄切。峨峨六尺冰，飘飘千里雪。未塞袁安户，行封苏武节。应随陇水流，几过空呜咽。

明月子

杪秋之遥夜，明月照高楼。登楼一回望，望见东陌头。故人眇千里，言别历九秋。相思不相见，望望空离忧。

方诸曲

望仙室。仰云光。绳河里。扇月傍。井公能六著。玉女善投壶。琼醴和金液。还将天地俱。

