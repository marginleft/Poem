name : 萧子晖
introduce : 南朝梁南兰陵（今江苏常州）人，字景光，萧子恪弟。少涉书史，有文才。起家员外散骑侍郎，迁南中郎记室。出为临安、新繁令。官终骠骑长史。曾听梁武帝讲《三慧经》，退作《讲赋》上奏，为武帝称赏。性恬静、寡嗜欲。有集已佚。
link : https://so.gushiwen.org/authors/authorvsw_8163eb230d76A1.aspx

春宵诗

夜夜妾偏栖，百花含露低。虫声绕春岸，月色思空闺。传语长安驿，辛苦寄辽西。

冬晓诗

步栏光欲通，曙鸟向西东。烛灭传馀气，帷香开晓风。繁花无处尽，还销寒镜中。

应教使君春游诗

上林看草色，河桥望日晖。洛阳城闭晚，金鞍横路归。

陇头水

天寒陇水急，散漫俱分泻。北注徂黄龙，东流会白马。

