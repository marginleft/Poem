name : 程晓
introduce : 三国魏东郡东阿人，字季明。程昱孙。齐王芳嘉平中，为黄门侍郎。时校事放横，晓上疏切责，言其以刻暴为公严，以循理为怯弱，外托天威为声势，内聚群奸为腹心，遂罢校事官。迁汝南太守。年四十余卒。
link : https://so.gushiwen.org/authors/authorvsw_faf07b1b7ff5A1.aspx

嘲热客诗

平生三伏时，道路无行车。闭门避暑卧，出入不相过。今世褦襶子，触热到人家。主人闻客来，颦蹙奈此何。谓当起行去，安坐正跘跨。所说无一急，𠴲唅一何多。疲瘠向之久，甫问君极那。摇扇臂中疼，流汗正滂沱。莫谓此小事，亦是人一瑕。传戒诸高朋，热行宜见诃。

赠傅休奕诗

茕茕独夫，寂寂静处。酒不盈觞，肴不掩俎。厥客伊何，许由巢父。厥味伊何，玄酒瓠脯。三光飞景，玉衡代迈。龙集甲子，四时成岁。权舆授代，徐陈荡秽。元服初嘉，万福咸会。赫赫应门，严严朱阙。群后扬扬，庭燎皙皙。

