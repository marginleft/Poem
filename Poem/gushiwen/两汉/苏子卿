name : 苏子卿
introduce : 苏武(前140—前60)字子卿，汉族，杜陵（今陕西西安东南）人，中国西汉大臣。武帝时为郎。天汉元年（前100年）奉命以中郎将持节出使匈奴，被扣留。匈奴贵族多次威胁利诱，欲使其投降；后将他迁到北海（今贝加尔湖）边牧羊，扬言要公羊生子方可释放他回国。苏武历尽艰辛，留居匈奴十九年持节不屈。至始元六年（前81年），方获释回汉。苏武死后，汉宣帝将其列为麒麟阁十一功臣之一，彰显其节操。
link : https://so.gushiwen.org/authors/authorvsw_d596cafe11f1A1.aspx

朱鹭

玉山一朱鹭，容与入王畿。欲向天池饮，还绕上林飞。金堤晒羽翮，丹水浴毛衣。非贪葭下食，怀思自远归。

艾如张

谁在闲门外，罗家诸少年。张机蓬艾侧，结网槿篱边。若能飞自勉，岂为绘所缠。黄雀傥为诫，朱丝犹可延。

紫骝马

候骑指楼兰，长城迥路难。嘶从风处断，骨住水中寒。飞尘暗金勒，落泪洒银鞍。抽鞭上关路，谁念客衣单。

南征诗

一朝游桂水，万里别长安。故乡梦中近，边愁酒上宽。剑锋但须利，戎衣不畏单。南中地气暖，少妇莫愁寒。

梅花落

中庭一树海，寒多叶未开。秪言花是雪，不悟有香来。上郡春恒晚，高楼年易催。织书偏有意，教逐锦文回。

