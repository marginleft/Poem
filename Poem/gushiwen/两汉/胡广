name : 胡广
introduce : （91—172）东汉南郡华容人，字伯始。安帝时举孝廉，奏章为天下第一。拜尚书郎，五迁至尚书仆射，历仕司空、司徒、太尉，官至太傅，历安、顺、冲、质、桓、灵六帝。谦恭练达，处宦官外戚交互专政之时，为官如故，时谚讥为“万事不理问伯始，天下中庸有胡公”。以附和梁冀定策立桓帝，封育阳安乐乡侯。卒谥文恭。
link : https://so.gushiwen.org/authors/authorvsw_ff2a22493b75A1.aspx

春日扈从幸北京

晓随仙仗出时巡，圣主恩深四海春。万马踏云开辇路，六龙扶日度天津。阳和布泽初回暖，别苑飞花不动尘。岂是扬雄能献赋，空惭载笔列词臣。

送江仲隆

十年清宦住京畿，白发萧萧老布衣。乡里交游前辈在，关河离别故人稀。官桥细柳藏新雨，水驿轻帆背夕晖。我有愁怀何处遣，秋来日望雁南飞。

秋日早朝

秋满都门一雁飞，轻罗初拟试朝衣。城头鼓角催更尽，阙下星河向晓稀。佳气入云浮紫殿，新凉先雨到彤墀。涵濡共际雍熙日，谁识阳和造化机。

印衣铭

明明圣皇，旌以命服。纡朱怀金，为光为饰。迈种其泽，抚宁四国。宣慈惠和，柔嘉维则。克副帝心，膺兹多福。登位历寿，子孙千亿。

黄学士以陈叔起所画树石见贻赋此以答之

吾闻闽人陈叔起，能画往与荆关比。不烦兔颖事点缀，只染鹤翎从骫骳。等閒著意求难得，乘兴从容即数纸。此翁已死画少传，一笔落手人争市。向来得者谁最多，惟有永嘉黄学士。昨日赠我树石图，画者之名乃陈氏。陈翁写画惟写情，不必区区论形似。想当槃薄临风时，落日苍茫走山鬼。开窗倏忽生数树，树底坡陀石两觜。老干相樛交屈铁，巉岩裂皴如颡頯。蟠拿平陆奋蛟龙，奰屃中林蹲虎兕。高枝直上势拂云，低叶扶疏未容㱟。发生意与元气会，惨澹影入秋旻里。囊游五岭或遇之，近度居庸尝见此。须凭廊庙作栋梁，久历风霜露文理。高堂日对兴潇洒，眼底丹青实堪鄙。焚香啜茶尘可洗，令我抱病砉如褫。多君此意期共坚，却笑纷纷竞桃李。

