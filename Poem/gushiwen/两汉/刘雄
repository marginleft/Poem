name : 刘雄
introduce : 刘雄（119~？），东汉涿郡涿县人，汉景帝之子中山靖王刘胜之后，蜀汉昭烈帝刘备祖父。刘家世代在州郡做官，刘雄还被举为孝廉，官至东郡范县县令。
link : https://so.gushiwen.org/authors/authorvsw_bf361d9f20cbA1.aspx

情人节次韵黄仲则绮怀赠瑶十六首 其十五

此身何幸比文箫，望里西山路不遥。会卧寅邱逃浊世，早悬甲帐护寒宵。情之至处通生死，梦到醒时虚鹿蕉。色界兴心偶沦谪，他年跨虎迹还消。

忏酒诗

杜康不合造糟糠，流传谬种千年长。商纣濡首更为池，荒宴朝朝国遂亡。魏晋诸人岂足慕？戕身伐性非良方。名教自有乐地耳，何为颠倒恣轻狂。我生万事不知节，擎杯酣饮荒日月。已废清修数载功，复为无状添恶业。浪说斗酒诗百篇，醉后一字吟不得。诞言妄语纷无穷，更有呕秽向素壁。同舍张子磊落人，细为调护感情真。睡觉中宵如丧我，恍经屏障阻形神。朽木此身虽似寄，那甘中酒没斯世。只今三誓止酒文，黄河如带山如砺。

子戌自杭反温，别后却寄，次韵奉和

男儿未豹变，蛰伏偶蜿蜒。少年遘磨蝎，穷途困篱樊。袖染碧海色，魂亲西湖莲。飘蓬尘土际，志已逐飞鸢。把臂竹林游，时时共饔飧。笑我老耽酒，嗤君少嗜烟。昔作徐州贾，任侠亦可怜。千金买歌笑，不见倾城颜。蹭蹬一垂翅，折节向儒冠。山水幸自娱，箪瓢犹足欢。忽然拂衣去，好音孰与传。风雨听龙吟，江湖起白鹇。

秋日吴山茶楼雅集以我有嘉宾鼓瑟吹笙赋诗得瑟字

昆虫未闭关，春秋有佳日。招邀众石友，围坐暂闲逸。吴山多妩媚，纵横难尽述。市声虽到耳，心尘忽已谧。此乐古人同，焉知身萧瑟。倾榼杂浊清，堆盘满梨栗。抢影七子狂，放歌二姝匹。居世亦何常，对境原易失。他时忆旧游，但藉群公笔。

宝光寺见腊梅有作，分韵得气字，同游绍兴师爷、高寒、南斗、云轩

妙香欲着人，照眼惊奇卉。岁寒独暄妍，形弱而神毅。自堪友松柏，未觉桃李贵。譬如摩尼珠，能定海波沸。暂凭梦中身，来探世外味。相看已忘言，一晌坐清气。

岁末次韵答子戌兼寄留社诸公

伏枕送旧岁，沉忧如循环。难挽隙驹驰，弹指变暑寒。曳尾信泥龟，据柱要彩狻。人事非金石，荣华有阑珊。极知同一梦，不待梦已残。堪笑斗蛮触，蜗角几方圜？或作鱼千里，何如守门阑？终然为散樗，不受儒者冠。邂逅真莫逆，饕餮每共餐。青蚨随手尽，黄酒与身宽。今我返巴蜀，盈耳爆竹喧。昔游二三子，何当理丝纶。材大不偶世，秀木鸣风湍。遗君无长物，唯是祝平安。凭网诵新诗，未觉阻重峦。钻坚而仰高，望洋迷其樊。论文忝末座，分韵对春盘。翻疑寿陵子，学步失邯郸。尚想缑山鹤，云表俯人寰。仙佛两茫茫，泪下不能言。

晚成兄招饮路远卧病不克相从怅然有作

周侯江海人，清游兴不浅。招邀二三子，柬我值岁晚。所嗟道路长，不得共杯盏。登楼各有作，健笔凌霄汉。伊余独伏枕，养疴更展转。扑窗雪片飞，还共心绪乱。老我尘埃间，天刑何能免。九事八为律，有身为大患。藉梦得暂逃，无酒可湛湎。堆床几卷书，醒来但遮眼。因愧园中梅，凌寒枝更展。预报春消息，会心不在远。人事有剥复，气候变昏旦。努力崇明德，那复计险坦。

公园独坐

二石相峥嵘，上有残髡柳。春风未之绿，啼鸟不平久。一角避尘喧，自与茗瓯友。柳条垂有时，我身向衰朽。浮云望中没，功名复何有。永此半日闲，杲杲日当牖。

无想斋惠诗次韵奉寄

一别隔山岳，何由展良觌。遥知耐久朋，岂必定相觅。君子不忧贫，进德唯夕惕。自任桑海迁，他年摩铜狄。拂衣归去来，未肯徇釜鬲。闭户且读书，吉人自惠迪。尚想赋新诗，下笔如破的。当其得意时，花鸟倘愁戚。短翼我差池，退飞如宋鹢。壮心不复馀，病马甘卧枥。百年能有几，千载终归寂。休访严君平，井水不须激。

湖上

微径恣幽寻，忽至平湖上。柳老正摇金，片片随波漾。犹胜众枯荷，无力卧泥壤。盛衰只等闲，推迁任时往。人生取予分，风月无尽藏。飞禽过我前，掠水成一响。

赴联谊会途中次韵天许兄

人生堕地始，便不厌奔走。此路究何极，思之手可袖。海内有高朋，道途阻且右。经时展良觌，音书劳黄狗。圣人云三立，此事当不朽。何妨作畸人，笑看肘生柳。底忙不肯来，卬空须我友。浮生一梦耳，不辞穷独叟。梦中尽君欢，尚萦心五斗？颠簸客车中，往事频回首。日新君子德，结实想秋藕。悔吝象忧虞，剥复值阳九。反本葆天真，浮云吾何有。莫同虫语冰，且望月凭牖。止酒已多时，会引茶盈缶。

次韵无想斋

挥戈何计反流光，寄身与世久低昂。下土无因叫天阊，终然块独守空堂。天下熙熙孰知方，天自不变道为常。忆昔江边共举觞，春酒何似江流长。还如刘伶对嵇康，解酲犹须进酒浆。玉山将崩濯沧浪，千顷岂可以斗量。知君才不逊豫樟，瑚琏不用空琅琅。身毒归来筑山房，藏经万卷日取将。眠食不离经卷旁，口诵万言目十行。闲来出游携锦囊，赋诗往往到宋唐。眼看北阙等北邙，种豆南山自不妨。今我止酒远酒坊，离心唯托南斗彰。

记梦

梦魂无拘束，曾是御风客。高高上无极，犹胜有羽翮。更与佳人期，并坐山中石。晤言如平生，夜鸟啭林隙。迁流过十年，追忆仍历历。遗我大患身，灵境永睽隔。

无想斋得余所赠《杜诗镜铨》尝有谢诗，今追和之

于诗无深诣，落笔每伤肆。昔年醉饱馀，更以为游戏。投老入大庠，切劘得三二。就中子王子，斗室最常至。清欢不须臾，再会岂容易。尚于网络中，针砭我诗弊。同好在杜陵，快读欲忘睡。兴来思效颦，浑忘斗筲器。体物细如发，性情本忠义。得髓须君才，衰朽聊献贽。

晚眺

意行随所之，薄暮偶临眺。依依道旁柳，青青河畔草。万物知及时，因得暂美好。江面澹微波，山林同映照。乌云偕暝色，忽复判昏晓。远见卧波桥，华灯正辉耀。微风吹灯影，粼粼漾未了。阁阁起蛙鸣，弥觉夜静悄。小立入苍茫，已失低飞鸟。

游白马关次韵老杜《古柏行》

庞公祠前双古柏，虬枝夭矫似金石。传是翼德手亲植，千八百年已千尺。双柏长护英雄灵，功业未就人所惜。尚想当时落凤坡，李代桃僵殒马白。金牛道旁绵竹东，殿宇庄严如梵宫。我来正值暮春候，落花寂寂户庭空。鹿头山色郁苍苍，危堞凭高还受风。三分自是皇天意，不使蜀汉毕其功。故夺侯命坏梁栋，一死如颓泰山重。绕墓三匝意凄凉，生刍一束谁堪送。生前高名匹卧龙，身后抔土埋雏凤。人生显晦亦何常，生材如此未尽用！

次韵答咏馨胜瞿

二三子隔不可见，斗转星移增浩叹。况值新凉入秋时，如吕安思嵇中散。中年腰脚不如人，高卧空斋晚颒面。过眼平生似梦中，那知梦亦不可选。时学蛮语认娵隅，兴至涂鸦污石砚。只将无益遣有涯，驽骀幸免流血汗。闭门不恤出无车，晚食犹能当肉馔。更凭网络传消息，附书不用南飞雁。李侯山中习枯禅，冯郎海上动频念。倾盖当时便如故，得筏诗海倘登岸。却看联璧有光辉，附骥一讴岂可缓。

题蕉庐兄笔架山，山以善本书换购

读书万卷劳目力，不如掷去收奇石。无补于天堕尘世，却被幽人置几席。同声相应气相求，异类何妨为莫逆。相看不厌共朝昏，摩挲剧于好女色。未须辛苦事远游，千里之势付咫尺。凝眸似觉云烟生，拂拭清寒还动魄。童山濯濯须点缀，剩有两三写真笔。画山石山相媚妩，他日图成挂素壁。

次韵咏馨见寄

于世为畸人，周旋宁作我。那堪尘网撄，闲杀木上座。赖子惠瑶章，烦愁偶为破。尚矜半名士，止酒吟楚些。工拙未暇校，吟馀亦自作。过蒙知音赏，窃幸道未左。稍欲从事勤，蛇尾愧懒惰。遮眼复引眠，置书耽高卧。公诗起我兴，技痒还欲和。犹胜杜拾遗，常年困寒饿。新得一枝安，过求得非瘅。小疾亦未妨，政喜了授课。今则从吾好，岂受庾尘涴。何当接谈笑，得聆珠玉唾。

寻龙山纪游

蠹鱼生涯亦堪伤，左绵春色可断肠。力疾寻胜就山水，已见四野菜花黄。小艇欹侧入溶洞，石壁嵚嵜出剑铓。移时舍舟即平地，石磴高下曲径长。穿行颇觉折腰累，豁然开朗透天光。百舌竞春啼不住，日影筛金撒林篁。拾级以登得古镇，具体而微民俗彰。传闻布景供戏剧，生世何殊戏一场。山中石林称壮观，瑶草奇花共芬芳。虎踞龙蹲态各异，茧足未碍遍徜徉。才探深谷名忘忧，又上高亭号望乡。俯瞰城郭小如丸，江流似带失洋洋。我今客舍逾一纪，行年亦复四十强。百无一用更无成，蹉跎唯得两鬓霜。转念蜉蝣在天地，何足芥蒂齐得丧。鼎鼎百年休自苦，有山便登水便航。

简斋诗读后

沉疴待谁起，公诗还如药。此事古有征，杜老能驱疟。展卷清风生，忘忧成至乐。忆昔习古诗，从公得门钥。鼎足黄与陈，西江分一勺。上窥韦柳间，无愧三唐作。中岁值流离，骨力更坚卓。终登少陵坛，去似云间鹤。比来网坛间，啁啾喧众雀。标新乱正声，积木矜博学。公诗真大雅，文字成脱略。安得如风斤，来除鼻端垩。

鹊踏枝 次冯正中韵三首 其一

寄迹涪江时已久。俯仰随人，狂狷还非旧。卧病清秋新止酒，搴帘望月成消瘦。不似堤边憔悴柳。会见青青，来岁长条有。倘得田园堪拂袖，吾归岂在渊明后。

鹊踏枝 其二

梦里落花飞片片。路远天台，冲雨成千转。人世纵谙多聚散，寸心犹贮情无限。梦后帘帷遮四面。梦雨依然，枕上聆深浅。不若当时终不见，残年只供思量遍。

鹊踏枝 其三

前事温黁还已去。一别春风，欲共秋风暮。只合生涯长在路，路旁休种相思树。却寄彩笺传数语。记得年时，密约佳期否？水畔蒹葭吹乱絮，水中宛见伊人处。

风入松

残灯黯黯照衾床，前事供回肠。玫瑰一束平生约，终相隔，银汉红墙。莫说有缘无分，任嗤似傻如狂。银筝在御素弦张，离恨曲中长。纵能觅得杨枝水，料难疗，刻骨情伤。岂是甘心不见，朝朝暮暮思量。

临江仙 癸巳端午，时当眼疾，依陈简斋韵

寒暑客中偷易节，端阳恁地匆匆。高楼直见石榴红。空劳望远目，赢得马牛风。世故驱人还汲汲，江流不尽长东。彭殇穷达得无同。此身知幻梦，却堕大患中。

金缕曲 重游广汉三星堆，弹指十五年矣，步张元干韵

又踏江干路。似当时、野凫几点，舞风禾黍。水瘦山寒人少至，翻觉心潮奔注。怅日月空成待兔。惨绿少年今渐老，尽铜仙铅泪还难诉。追往事，但流去。沈埋地下经寒暑。露峥嵘、乍惊世界，史前风度。玉作圭璋金作树，欲起公输共语。好面具、雕成谁与？应识红尘皆幻象，况轮回亿劫谁真汝？绝系念，弃丝缕。

解连环 甲午七夕寄瑶，次韵美成

素琴何托。念春风闭置，秋情绵邈。纵夙慧，妙解弦徽，料起叹徘徊，知音稀薄。梦后楼高，暗屈指，五年离索。奈无端心结，经时首疾，相思难药。归来刘郎自若。对华灯似海，独凭栏角。更未祈，庸福人间，立风露中宵，岂能忘却。牛女会稀，应不羡，连枝双萼。卜他生，精灵不昧，黄泉碧落。

临江仙 贺瑶芳辰

遥念多愁多病，终成非雾非花。等闲孤负好年华。镜中人自赏，墙外客空嗟。准拟玉箫再见，谁知云路犹遮。可堪重饭旧胡麻。三生原有石，八月会乘槎。

青玉案 赠瑶

梦魂长绕天台路。自别后，何时去。洞口桃花今几度。佳人遗世，清琴独弄，不到风尘处。刘郎马齿空迟暮。但诵同心涉江句。误却仙缘都几许。玫瑰难寄，琉璃易碎，怅卧听寒雨。

木兰花慢 七夕寄瑶，时伊正欧游

怯流光冉冉，正烦暑，忽秋清。怅佳节重来，高楼望断，依旧孤零。堪惊十年旧梦，竟连环未解我怜卿。休叹人违两地，早知石有三生。盈盈。一水多情。金钿盒，玉壶冰。问游踪何在，渔村波暖，斜塔眸凝。还如长房缩地，幸万维一网似能凭。却恨参差朝暮，不同伫看双星。

水龙吟 贺人琴馆开张

傍湖轮奂初成，诸生新得弦歌处。丛篁绕屋，飞花糁径，鸟啼朝暮。壁上丝桐，架中缃帙，正堪容与。便看移日影，焚香燕坐，安心室，如仙府。兴至七弦漫抚。目归鸿，更无今古。忘形一霎，迷离烟水，翛然渔父。树蕙滋兰，诲人不倦，金针还度。算他年检点，纤枝弱干，作参天树。

浣溪沙 谢瑶惠马卡龙

五色玲珑状亦奇，云中钿合寄来时。来鸿去雁未空飞。试验孜孜无昼夜，缄封密密恐差池。相思滋味老夫知。

小重山 听瑶弹平沙落雁

坐我潇湘秋水旁。丝桐湔俗虑，似沧浪。蒹葭摇曳过人长。渔舟晚，雁背映斜阳。十载变星霜。此心终未改，许贞刚。红尘如梦懒思量。携手去，同住白云乡。

减兰 夏日晚步

白云疏懒，浩荡天风吹不展。拍拍闲鸥，千顷烟波可自由。楚弓得失，江浪推迁无定迹。行药桥东，夕照西天灼目红。

蝶恋花 七夕寄瑶，时在立秋后二日，次小晏韵

谁使祝融成勒驾。消受新凉，团扇初捐夜。省识春容惟对画，离心却向青林挂。无月无星穹昊下。牛女相逢，未必非虚话。我辈情钟应可借，神仙犹有情难罢。

高斋二首 其一

高斋动云气，萧爽寸心闲。嫩萼红经雨，乱峰青上帘。已看天地阔，谁谓路途艰。此境疑尘外，神思欲入禅。

高斋二首 其二

坦卧高斋里，梦醒还读书。常忧行有玷，岂虑食无鱼。晴岳接空阔，浮云看卷舒。崦嵫红日迫，对此忽踟蹰。

苏东坡与青城山研讨会即兴

好鸟鸣深树，幽居集众贤。豁眸惊崒屼，洗耳爱潺湲。浊酒欣同饮，清诗喜共研。他年息尘事，来卧白云边。

海

出没金乌所，风涛自古今。乘桴思隐士，衔石想冤禽。涨落三山动，乾坤四极沈。玄虚有奇赋，犹作大潮音。

芳草

茸茸接空碧，寂寂动人愁。万古青如此，三生梦未休。芳馨寄前哲，摧折任时流。更有岁时荐，清高孰与俦。

忆浙江之行

久慕西湖美，无因得一游。周旋同野老，颠沛到衢州。佳节异乡度，春联满目收。相逢难咫尺，黄酒不胜愁。

端午有感

不见屈夫子，滔滔举世狂。无人守坚白，随例饮雄黄。一霎邯郸梦，千秋名利场。如能狎渔父，濯足爱沧浪。

怀先祖母二首 其一

祖母逝三载，孙儿无一言。固知神不灭，那禁泪犹翻。大爱曷云报？高天问亦难。慈颜与衰鬓，惟得梦中看。

怀先祖母二首 其二

春蚕丝尽吐，蝉蜕委尘埃。兜率原能住，娑婆不可怀。百年如梦寐，万古费疑猜。闻道岂惜死？行尸空骨骸。

喜晤

不意卿能至，相看幻抑真？雪冲江上艇，雨忆伞中人。异域魂长系，同车愿竟伸。断知非梦里，喜极却沾巾。

赠莫大

江湖未辞远，乘兴过吾庐。把酒心先怯，论文识不如。掇皮无掩饰，造膝至玄虚。月朗风恬夜，一如倾盖初。

赠田大雄

十丈红尘内，重逢亦夙缘。论时真莫逆，涉世岂争先。得酒开怀饮，和衣鼓腹眠。问君何所梦，应是在园田。

友人招饮，值余醉卧，作此谢之

名士吾何敢，天教作酒人。黑甜成独往，青涩付前尘。难再贾余勇，终须惜病身。廉纤窗外雨，卧听似含嚬。

暮春

暮春何所事，隐几读诗书。淑气通帷幕，情人阻道途。身闲忧患集，客久狷狂除。偶下萧斋看，花繁众蝶蘧。

山中次段、蔡二先生韵 其一

晨起惊浓雾，山林失旧痕。庭空谁共语，事往梦馀温。学道尘犹隔，观书蠹可飧。青毡专一壑，长物不须存。

山中次段、蔡二先生韵 其二

宴坐不知晚，秋寒侵户棂。雨声间疏密，树色半黄青。一室忽如舸，此身还似萤。短修终物化，惟德可长馨。

节候

节候已新暖，山林仍旧寒。青毡烘电气，黄卷掩悲欢。多欲诚自苦，三餐应不难。虫声侵枕夕，未觉此身单。

答天许兄中秋见寄

残暑迟回际，秋风特地寒。更披新白袷，怅望好青峦。君健出游易，吾衰举趾难。轻身应有术，莫枉减盘餐。

访相宜草堂

堂成曲径处，人到早春时。鹅鸭江间出，菩提树下窥。分茶粗识味，借纸细论诗。颇觉清虚入，归途雨更宜。

雨后

小园一夜雨，流潦浩纵横。全洗暑天溽，早沾秋意清。池中动鱼响，树杪落泉声。造化功难写，诗如袁嘏平。

夜宿街子镇

古镇再来游，涤尘因少留。杯收天上月，人坐暑中秋。柳影临窗动，溪声到枕流。一瓢诗亦苦，或可比唐求。

次韵呈艾老南山先生

蒙恩廿年旧，怀德一朝通。心赤诛邪慝，眼青怜困穷。滋兰夫子志，说项古人风。晚节耽吟咏，精思句自工。

沈思

百千思绪结蛛丝，独坐沈吟不自持。寂寂中宵疑我在，冥冥万物付谁知。故园望断徒惆怅，荒漠栖馀只惘迷。天地无言花自落，冰轮终古出江湄。

三星堆纪游

微雨娇寒二月春，轻车摇梦到三星。蚕丛杜宇成遗迹，风月江山属后生。仙窟徜徉身似幻，神工飞动世堪惊。茫茫亿劫凭谁问，惟见沙凫数点明。

独居

独居陋室自徘徊，濩落生涯百事乖。时有醍醐从顶灌，应无富贵逼人来。夜深黄卷如相识，梦觉青灯倍可哀。收拾尘心参圣谛，奈何壮志未全灰。

次韵答静闲子

意气初回朔漠外，片帆还寄大江东。神州风景时时异，禹甸笙歌处处同。恨倘能消全仗酒，言无可立况于功。兴亡莫说前朝事，独立残阳怅晚风。

穷通

穷通生死总无凭，水驿山程处处经。寂寞人间春少驻，间关花底鸟多情。已令厚地埋忧尽，更向遥天溯梦行。读罢南华一灯暗，此身原幻况浮名。

无题

影静诸天弦月移，漏添东海夜何其。维摩病减散花日，司马渴加伤酒时。镜里谁怜倾国瘦，灯前重读定情诗。于今青鸟绝尘迹，万里云罗无尽思。

箕山纪游二首 其一 竹海

此身如鳖履如仇，谢屐思之不可求。道入高寒人倚立，风生壑谷竹飘柔。人家烟袅白云外，鸡犬声喧青陌头。却怪山中富真趣，山泉日日向城流。

箕山纪游二首 其二 薄刀岭

一岭成刀踞上头，入山风日近凉秋。脚夫疾似冲风马，小子衰如喘月牛。造化赋形良可羡，鸿蒙遗意孰能求。长兵更借何人手，挥向红尘斩万愁。

有感

无端好梦五更断，依旧重帷锁玉人。想象缑山云外翼，消磨尘海眼中身。非关酒渴添新病，一任诗颠动古魂。烟月茫茫更飞度，参差万户与千门。

次韵黄仲则绮怀十六首 其一

曼舞飞琼体最轻，怜才青眼尚分明。依然昨夜悄立处，仿佛他生难尽情。霜后梧桐心欲死，雨中荷叶恨先成。遥知共饮长江水，日夕东流作楚声。

次韵黄仲则绮怀十六首 其二

生小娇憨擅性灵，欲将幽梦锁云屏。一帘月色春相忆，四壁虫声夜未宁。谁适为容情惘惘，伊余来塈态停停。人间亦自有银汉，痴对牵牛织女星。

次韵黄仲则绮怀十六首 其三

已诉秋怀上绿苔，前尘如梦岂重来。珠沈沧海波心碎，月照彩云天际回。欲逐空花垂短翼，偶听娇语起寒灰。红冰又涴琥珀枕，拟向醉乡深处偎。

次韵黄仲则绮怀十六首 其四

一自去年相识初，盈盈梦到水云居。征鸿惯作伤心字，明月时开两地书。不尽连丝悲碧藕，相怜并蒂羡红蕖。扁舟会向西湖去，伊唱清歌我钓鱼。

次韵黄仲则绮怀十六首 其五

欲绝相思不复望，那知酒后更情伤。捧心天与姗姗骨，透体谁令裛裛香。辛苦耽诗称弟子，殷勤掷果问檀郎。伊人自爱松风调，肯作画眉时世妆？

次韵黄仲则绮怀十六首 其六

他生难卜惜今生，心篆消残自听筝。乌鹊不来空七夕，蓝桥谁使报双成。西湖想象春风面，蜀道分明夜雨声。差拟长房能缩地，万维网际惯经行。

次韵黄仲则绮怀十六首 其七

明镜无端失旧容，狂歌痛饮未惺忪。相思岂铸人间错，为道不期尘外踪。难识痴心伤屡屡，空成绮语叠重重。莫因惆怅减餐食，犹得清宵梦里逢。

次韵黄仲则绮怀十六首 其八

雨声风色满罘罳，惨淡离愁断续疑。长簟竟床心冰处，短衣欹枕夜阑时。经年情结凭谁解？刻骨馀酲只自知。望极天涯同下泪，仍留无补绮怀诗。

次韵黄仲则绮怀十六首 其九

独上高台已半醺，西风雁唳最先闻。水晶易向尘中碎，金钿难从云外分。石记三生原有梦，酒倾千日竟何勋！可怜孤馆寒灯夜，自托微吟欲不群。

次韵黄仲则绮怀十六首 其十

几曾磬折羡王侯，万感中宵咏四愁。牛鬼于今成自笑，羊车何日得同游。人间难报唯青眼，醉里悲歌速白头。即趁秋风远相访，莫书咄咄且休休。

次韵黄仲则绮怀十六首 其十一

青山一发月鬅鬙，隔岸相呼水鸟应。怨去吹开梅万朵，愁来酤取酒千升。乍当远别惊梦破，还敞萧斋看日升。料得罗敷正颙望，此时首疾可能胜？

次韵黄仲则绮怀十六首 其十二

孤鸟长空万古沈，眉间心上一时侵。阴晴晕改天中月，寂寞魂牵世外林。琪树难攀仍望望，朱弦已绝独愔愔。那堪江汉犹河汉，幸有素心同素琴。

次韵黄仲则绮怀十六首 其十三

夜深惯看月玲珑，片刻相陪晓梦中。后会未逢青鸟使，前身合是首阳虹。滴残秋雨苔痕碧，灺尽春心烛焰红。回首流光如逝水，年华恨不与卿同。

次韵黄仲则绮怀十六首 其十四

彩笺尺素掌重摩，惆怅温馨可奈何？宛转歌喉屏际度，轻扬舞袖梦中过。情如太上忘方好，痴比长康恨自多。想见梨花千树底，他时执手对梨涡。

次韵黄仲则绮怀十六首 其十五

无心说剑爱听箫，一点灵犀千里遥。孤影徘徊满楼月，高吟断送可怜宵。已持誓水惟思汝，渐识人情不梦蕉。欲向空王问因果，衣香底事未能消？

次韵黄仲则绮怀十六首 其十六

轻抚琴书已惘然，当时萍迹似游仙。不辞才薄凭诗写，颇厌愁多藉酒眠。烟柳画桥还寂寂，鬓丝禅榻自年年。倘能相拥头俱白，何惜羲和快着鞭。

答多情和尚

衡门之下寄畸人，漫把穷通付鬼神。廿四华年如电抹，三千幽梦共云沈。周旋诸友散何许？惭愧故交招我魂。已分余生作书蠹，何曾病骨解嬉春。

雨如生辰感怀

一叶秋风袅袅时，夜窗重读绮怀诗。文章憎命元知尔，金石同心更羡谁？置我懵腾槐下国，寻伊绰约水之湄。忽然惊起失清景，却负佳期作后期。

夜归

论文兴尽且归山，薄暮秋风困欲眠。一路车声趋黑夜，几年行色愧青钱。江流灯影天寥廓，树拂云梢月往还。宿物胸中犹未去，自知龌龊异前贤。

雨如卧病诗以慰之

亦是梨花带雨身，痴情从古合沾巾。遥怜宛转婴沈疾，恨莫分担作替人。梦里同游春结伴，灯前独坐夜伤神。何当携手西湖上，更看凌波罗袜尘。

杜甫诞辰一千二百九十年

寂寞平生酒一杯，千年后我酹公来。壮持彩笔献三赋，老卧沧江咏八哀。感激至今挥热泪，艰难终古厄雄才。滔滔已失掣鲸手，谁哭斯民向九垓？

遥寄

因缘欲说何从说，遭际当时事最奇。废酒心情中岁近，怀卿鬓发一灯知。三千尘劫灵犀在，十二阑干夜露滋。天上人间同此誓：生生相守莫相离。

自寿

眼前道路岂徘徊，猛志中年半作灰。抛卷不妨高枕卧，看山时觉好怀开。梦如过翼乘风去，春有行踪践约来。小住尘寰且为乐，蓬莱虽远自当回。

后绮怀十六首 其一

世事年来渐觉轻，怀卿梦里倍分明。兰心自合居空谷，薤本谁栽感至情。五味备尝缘未绝，三生相守誓先成。人间得失何须问，第一销魂电话声。

后绮怀十六首 其二

似觉诗成感众灵，几年歌哭隔银屏。甘拚寸烬春心发，不羡平波古井宁。成目正当佳节近，颦眉未作梦乡停。前尘回首还惆怅，带减腰围鬓已星。

后绮怀十六首 其三

门前尽日望深苔，一叶知秋已自来。襟袖三年缄泪重，人天何处迟车回。不堪浮世成生别，屡向心炉拨死灰。卧后清宵祈好梦，梦魂无忌倘相偎。

后绮怀十六首 其四

梦中说梦笑当初，瓠落生涯键户居。大有悲欢耽网络，更无心力到诗书。三千女弟怜红拂，一种相思托素蕖。异域飘零卿与我，可能濡沫似双鱼？

后绮怀十六首 其五

西湖蜀道两相望，叠韵诗成增感伤。未卜前期失鸿影，重来旧径觅空香。早知汝是痴心女，强指吾为薄幸郎。一片真情天可鉴，却怜无计动红妆。

后绮怀十六首 其六

荷叶生时春恨生，重帷深处独调筝。形骸被锁心难住，思忆经年疾已成。落尽梨花悲蝶梦，看残夜月咽虫声。人间天上长如此，但愿金轮且疾行。

后绮怀十六首 其七

无分朝朝伴玉容，相怜唯听语惺忪。未尝天女唇中露，已灭飞鸿雪上踪。鱼入深渊游得得，我罹情网缚重重。自知形秽非仙骨，怅望蓬山可再逢？

后绮怀十六首 其八

两心长似隔罘罳，三载相思半信疑。谣诼流言偏入耳，雄蜂雌蝶枉同时。无端肠断莫须有，似海情深总不知。文字而今亦成狱，最难消受绮怀诗。

后绮怀十六首 其九

未化浓愁似酒醺，虫声每向夜窗闻。孤吟忽觉形骸失，两地长如羽翼分。剪烛期同李商隐，寻春恐作杜司勋。何当携手白云外，归去西山鸾鹤群。

后绮怀十六首 其十

生不用封万户侯，当时晤对散千愁。月夜佩环同旧梦，黉宫花草记前游。绕枝乌鹊仍独宿，并颈鸳鸯俱白头。惆怅清狂思何极，为卿拚却一生休。

后绮怀十六首 其十一

相逢犹记发鬅鬙，好鸟关关山欲应。报汝身能辞万死？怜予泪已费千升。曾经闻雨惊眠坐，更散行云怕日升。执手嘱卿珍玉体，梅花虽好恐难胜。

后绮怀十六首 其十二

几年心绪惯浮沈，哀乐无端次第侵。习静讵能收意马，忘情才可啸山林。云軿梦断三生约，斗室人同万籁愔。落月屋梁风渐起，徘徊还弄嗣宗琴。

后绮怀十六首 其十三

难于尘世学玲珑，合住此身仙界中。江汉之湄曾解佩，首阳何日复为虹。寒风庭树伤心碧，残照秋花触目红。后夜迷魂正飞度，知卿思我梦还同。

后绮怀十六首 其十四

心思纷纭费揣摩，痴儿无计奈痴何。只因七窍玲珑甚，便作三年坎坷过。卿似水晶真易碎，我如铁石炼尤多。梨花底事长带雨，不向东风开笑涡？

后绮怀十六首 其十五

当时弄玉慕吹箫，似绮年华一瞬遥。已觉浮生元大梦，还成痴语立中宵。化灰化泪怜红烛，经雨经风损绿蕉。我有幽忧沈积久，自从止酒再难消。

后绮怀十六首 其十六

情劫难消似火然，人寰何路可通仙？不禁哀乐深侵骨，为觅婵娟径入眠。学道我惭无寸进，相思树已长千年。连枝比翼曾盟誓，地远天荒更着鞭。

无题

逼人风雨夜窗寒，非雾非花带泪看。胶漆何期判胡越，嫌猜终使恸心肝。后身倩女离魂易，前度刘郎会面难。愿到春时同化蝶，此生无力负悲欢。

代拟

欲行又止足徘徊，心事可怜终化灰。垂泪只期同烛尽，作花深悔向蜂开。三生慧命千年俟，一念情痴万劫来。天上人间无住处，前尘历历益肠回。

七夕作

乘除悲喜到千龄，故事流传似昨经。此际天涯独听雨，当时海上共看星。浮槎溯梦开新境，倾国非烟认旧形。道阻仙凡情可达，银潢岂必待乌翎。

索居

蝉沸弥天逼耳闻，垂帘高卧昧昏晨。寰区那得逃赵日，羽扇幸能挥庾尘。老去疲神书作敌，新来多病药为亲。杜门一统真成快，暂止浮云弃世身。

次韵登成兄戏作二首 其一

咫尺荣枯似隔天，霜中墨面对朱筵。绕梁犹奏和谐曲，舐痔能称富贵贤。欲向风尘觅抗脏，谁知时世竞便娟。且收剥极沧桑泪，伫看河清大有年。

次韵登成兄戏作二首 其二

自断此生休问天，南山岂必逊琼筵。已知富贵同水月，况值奸回称圣贤。习静初能观幻梦，沉吟终觉负婵娟。花开花落寻常事，不复伤春似旧年。

次韵温庭筠利州南渡

胜游不负此春晖，况值清谈可造微。翠柏参天引怀古，剑门留影欲忘归。枯肠酒至芒角出，矮纸书成鳞甲飞。卧后吟哦还拥鼻，捷才终愧作诗机。

次韵梦蝶居士招魂

何堪奇祸袭千门，枕藉尸骸处处村。地坼西南天作孽，夜来风雨梦留痕。无常纵会空王法，有爱还知人世温。鲁难未终新旧鬼，他年倘可得安魂。

书感次韵启宇先生

谋国衣冠据上流，几多童稚葬危楼。犹看刺史如花笑，谁念灾民似海愁。亟与英雄开盛宴，续传圣火遍金瓯。战天斗地夸全胜，一任冤魂哭益州。

次韵答当年小杜

隐几秋深寂寞居，故人枉驾论诗书。随身饮器耽茶酒，散发顽颅傲吏胥。才向湖西觅佳句，又游海上趁轻车。潮州风物真堪羡，卜筑他年可得欤？

赠瑶

无端真幻思交加，再见当时油壁车。入梦唯期对银海，卜居终得近金华。流行坎止平生愿，雨恨云愁抵死嗟。自听秦筝许知己，凌波却恐化为霞。

次韵答胜臞

问字何当就子云，遥知辛苦鹜鸡群。戒诗累月还惠我，对酒良时长忆君。疾首文章淹草莽，回心经卷断知闻。无弦犹待至音出，寂寞吟坛张一军。

重到吴山茶楼分韵得遥字

流年无迹没江潮，却认吴山作久要。石友偶同分茗坐，秋魂暂得对灯销。清言主客三更近，玄想人天万古遥。归去嫩寒馀薄醉，卧听梦雨正潇潇。

次韵薇室读《孟子》诗

箪瓢陋巷共希颜，所欲无多未觉悭。富贵暂求春梦里，圣贤长接古书间。放心渐可消千虑，去执犹须过数关。他日登临同一笑，眼中已小是群山。

次韵高寒

经年偏恋黑甜乡，偶被人呼即路长。分茗桂湖围四士，论诗莲座继三唐。已看海内复春色，不信域中终旧章。独有闲情抛未去，归来镫下漫思量。

情人节次韵黄仲则绮怀赠瑶十六首 其一

盐絮遥怜春雪轻，又欹孤枕到平明。那堪除岁烟花夜，不尽抽思展转情。草草隙驹时易失，纷纷衣狗事难成。中年自笑绮怀在，最忆温黁软语声。

情人节次韵黄仲则绮怀赠瑶十六首 其二

木有连枝犀有灵，两心印处欲无屏。能醒顽石因情至，已伏妖金令意宁。此夜独归犯冰雪，他时共烛在居停。只应碧海青天上，认取当窗窈窕星。

情人节次韵黄仲则绮怀赠瑶十六首 其三

尘封旧梦欲生苔，又见惊鸿月下来。非雾非花魂易断，经风经雨意难回。未同王子乘仙驭，倘共胡僧话劫灰。一念情痴终不悔，三生缘在好相偎。

情人节次韵黄仲则绮怀赠瑶十六首 其四

长记销魂游戏初，彩虹星里好楼居。将雏来扑相思果，携汝同参武圣书。红烛玉台雕翡翠，碧文锦被绣芙蕖。浮生较此孰真幻？冷暖知如饮水鱼。

情人节次韵黄仲则绮怀赠瑶十六首 其五

似火吾心岂绝望，为情甘死复甘伤。浮生逆旅元沤影，空谷幽兰自国香。贰过还惭异颜子，再来差喜比刘郎。他时若得长相守，不厌朝朝侍晓妆。

情人节次韵黄仲则绮怀赠瑶十六首 其六

相伴犹堪了一生，入弦幽恨此银筝。晶莹岂受世尘涴，寂寞能教神技成。还泪已知枯泪眼，同心终得识心声。我今不复迷津者，满地风波未阻行。

情人节次韵黄仲则绮怀赠瑶十六首 其七

每向虚空幻玉容，残釭夜对更怔忪。茫茫身世疑真宰，历历悲欢忆旧踪。心折倘能留一寸，情倾还欲满千重。而今住近西湖水，油壁香车定可逢。

情人节次韵黄仲则绮怀赠瑶十六首 其八

酒醒梦后对罘罳，蝴蝶庄周镇可疑。物化何当委蜕处，人生除是忘情时。登山长史千秋恸，抱柱微生异代知。永夜奚囊重检点，相思竟作万行诗。

情人节次韵黄仲则绮怀赠瑶十六首 其九

不眠夜半似微醺，春雨隔帘缥缈闻。向暖犹寒天反复，回黄转绿事纠分。曾经桑海已无惑，除却清狂未有勋。聊乐东门缟衣者，任他游女自成群。

情人节次韵黄仲则绮怀赠瑶十六首 其十

足钱便可岂望侯？谁料依前长铗愁。南郭滥竽今负笈，西湖无价且追游。不才当日枉青眼，偕老他年誓白头。富贵浮云知汝意，两心相照一生休！

情人节次韵黄仲则绮怀赠瑶十六首 其十一

三千世界尽鬅鬙，上帝无言唤不应。逐乐漫凭歌百阕，消愁徒倚酒千升。空花于我犹沉溺，岐路因君得上升。岂向阎浮觅庸福，茹多冰炭渐能胜。

情人节次韵黄仲则绮怀赠瑶十六首 其十二

日夕乾坤万象沉，相思一点故相侵。初如烛火唯明室，渐似蟾光遍被林。独处还怜春寂寂，佳期犹卜夜愔愔。尘埃自任封焦尾，不遇伊人不鼓琴。

情人节次韵黄仲则绮怀赠瑶十六首 其十三

珊珊仙骨太玲珑，邂逅何期尘海中。应是华严成小劫，不教天女化长虹。我仍忧患催头白，君自悲酸浥泪红。悟到相知无远近，人间胡粤或能同。

情人节次韵黄仲则绮怀赠瑶十六首 其十四

赠我琅玕掌重摩，空斋其奈上元何。离魂早为销魂误，止酒翻思载酒过。预想今宵明月好，不知何处得光多。来年准拟同游乐，看罢春灯看笑涡。

情人节次韵黄仲则绮怀赠瑶十六首 其十六

坎止流行任自然，情深难遣却妨仙。尚望萧史成双隐，未及希夷只独眠。已负前期为后约，忽惊去岁是今年。近知宇宙元空相，不畏羲和快着鞭。

次韵慰无想斋赋闲

犹记花时共酒杯，还嗔衣服污苍苔。不堪奔竞徇长物，归去山林为散才。入眼缥书真至乐，抽身华屋又何哀。他年锦里相思处，可有子猷乘兴来。

调莫大新婚

纷纷前事等浮云，不惑之年判幻真。少入青城空问道，壮逢红粉欲回春。画眉元是画符笔，眼里真成梦里人。从此不甘为痛饮，洞房深处似桃津。

联谊会后却寄

晨星相望各他乡，偶合萍踪聚一堂。已分刘伶长日醉，倘容杜牧暂时狂。卮言且向尊前涌，猛志还从梦后凉。剩有清欢供追忆，不将陈迹付沧桑。

新赁屋山中

问舍求田计已虚，壮年依旧野僧如。幸能避雨椽中住，便可看云岭上居。喔喔荒鸡戒寒夜，星星草树缀前除。差堪一事慰贫病，家具犹饶四壁书。

七夕寄瑶

妄身观罢馀何物，触绪欢哀不了情。此日等闲过七夕，他年耐久许三生。悬知沉疾难求药，已外浮云更忆卿。未阻重山奏流水，好将密意付银筝。

次韵答从山兄

握手杭州觌面初，情亲网上迹还疏。已娴海内鸱夷术，未废箧中山谷书。子夜论诗兴难尽，明朝挂席意何如。文才一石君占八，漫说长安不易居。

次韵答宿莽兄

名场袖手更云何，倘得一廛那望多。同是双鱼多梦幻，便将六载付蹉跎。白山黑水君方去，秀句瑶章我独磨。近日观空成槁木，已无心绪作盘涡。

雨中金顶

绝顶倚藤天半风，雨中金像望朦胧。佛光未睹当头处，神色犹惊失足中。如幂云烟亘今古，转蓬身世浪西东。何当去执成无漏，照见多生五蕴空。

崇州雅集

携来胜侣此闲行，解意天公忽放晴。古镇长沟流月色，农家小院涌波声。好鹅弄墨全无用，射箭投壶谢未能。早似山僧成坐忘，独辞杯勺愧难胜。

甲午仲夏桂湖雅集

桂湖六月景清嘉，初换积霖荷始花。接叶田田隐楼阁，流波活活养鱼虾。赏碑访墓身如梦，忧世伤生酒继茶。半日偷闲为小聚，又成蓬转逐生涯。

齿疾

未尝梅子已留酸，唇在依然觉齿寒。漱石孙郎真左计，燃犀温峤竟先殚。珍馐空负馋涎滴，素食全因牙力残。事异韩公叹摇落，谁知骈拇是忧端。

重阳后一日次韵老杜九日蓝田崔氏庄

鹪鸟巢枝已觉宽，平居爱日且为欢。卧游恰称将军腹，寡学真惭博士冠。近理琴书自宜老，时当霜露未成寒。重阳不作登高计，只作寻常驹隙看。

次韵高寒贺蔡淑萍老师七十初度

玉汝于成岂谢难，迩来稍喜得闲宽。风仪洒落如道韫，词笔温柔同易安。说项几曾遗后辈，诛邪真不负儒冠。从心所欲过七十，苍狗白衣还静看。

次韵咏馨兄岁晚有感

亡羊已识多歧路，更觉新年似旧年。破睡一瓯消日永，掩关万事让人先。袷衣初试棉稍替，梅萼徒开信孰传。诗兴近来零落尽，那思跃马到幽燕。

新春简青云兄

未曾识面已知名，弱冠吟诗压老成。被酒京华劳细护，联床杭郡话深更。昔怜尘海沾微禄，近喜蓬山拥百城。寄语春申江畔月，照君离恨莫分明。

人日次韵高寒贺杨公启宇华诞

归卧林泉濩落身，鲁连原不齿苏秦。已辜鬼谷安邦术，来作神州袖手人。说部沧桑留野史，诗坛旗鼓见云鳞。且凭觞咏永今夕，日月双丸从转轮。

江边

燕雀低飞掠浅滩，归来不似鹭鸥闲。春消木叶霜红色，苔作江波碧玉斑。卵石纵横妨弱足，鱼歌缥缈隔重山。原无远志甘小草，一任旁人嗤我顽。

本学期无课喜赋

忆昨晨兴被早霜，而今高卧恋衾床。陆机文赋得常写，杜甫诗篇免尽忘。未就买山成小隐，还期穷水泛轻航。青春好是闲中过，止酒翻思索酒觞。

江头

漫步江头见牛矢，更听隔岸起牛鸣。相亲群鹭翩跹下，失伴孤凫彳亍行。缓急狭宽原不定，阴晴凉燠亦多更。参差乱石如龙卵，仿佛洪荒太古情。

自寿

纷纷世网密撄人，老大还惊两鬓尘。已逝韶华徒叹息，将来岁月莫逡巡。诗书有益微伤晚，富贵无缘且任真。门对清江时举步，飘飘更觉白鸥亲。

重游浣花溪

扰扰劳生暂息机，寻幽还向浣花溪。不殊风景添新蕊，未老山川认旧题。倚竹有思宜寂寞，乘流无定任东西。晚晴岂尽盘桓兴，灯火重城路欲迷。

学习有感

辜负春风二月时，学宫日闭锦城西。教师且任吹牛逼，羹饭还能饱彘蹄。但觉昏昏思早睡，不堪喔喔听晨鸡。衰颓怕减诗书兴，大别山头去蹋泥。

自题作书小像

不嫌笔墨尚差池，兴至还来对客挥。已下栖鸦污纸白，更成春蚓怯人围。风霜未改青衫旧，糠覈偏增皤腹肥。经月无聊淹锦里，清明又负一年归。

题瑶樱花照

连云蘸水绝纤埃，花下柔波滟滟回。委地他时休恨速，倾城今日共看来。自知浪漫平生在，那惜年华抵死催。更着美人能得气，临流倚石重徘徊。

参观建川博物馆

介石润之同一龛，人间直北看成南。大刀凛凛重斤四，小脚纤纤长寸三。众说坚强犹有豕，谁哀束缚已为蚕。如冰臣脑故难洗，阿庆嫂家从酒酣。

大学同学过访不见八年矣

叩门闻语故依然，见面倏惊腰腹便。我作先生餐苜蓿，君同姹女数金钱。倾杯如话前身事，分袂难期后会年。多少同窗共朝夕，犹胜一别再无缘。

参观北川地震遗址

何堪举目尽残垣，劫后初探老北川。傍路闲花得春气，埋坑万姓闭重泉。江流急处如含恸，祸到深时忍问天。柔脆刹那付风雨，无常纵会也凄然。

重游岳麓书院

半日匆匆此驻轮，十年旧梦待温存。林泉清净名山胜，殿宇深沉师道尊。惟楚有材成故事，斯文无地忍重论。更怜鬓影衣香杳，忆着前踪欲断魂。

游井冈山大井

炊烟晨霭杳难分，卷幔风来绝俗氛。池底红鱼寒不动，沼中花鸭嘬还勤。已攀屋后多情树，未赠岭头无意云。如入羊求三径里，谁知当日此鏖军。

登滕王阁

滕王高阁大江浔，柳絮飞时一赏吟。金碧楼台迭兴废，苍黄岁序易侵寻。物华天宝难同昔，水鸟渔舟不异今。惆怅豫章迁蜀客，翻于此地是初临。

去岁得一联“岂敢燕台矜马骨，颇同安邑嗜猪肝”，今足成之

贫居早觉此心安，惟触流光感万端。岂敢燕台矜马骨，颇同安邑嗜猪肝。十年望去遽如许，千里归来春已残。世事乘除能几剩，好从黄卷觅清欢。

次韵杨公启宇贺四川省诗学会成立

饭颗山头太瘦生，谁知椽笔胜雄兵。草堂千载瞻遗迹，坛坫斯时起后人。忆昨妖云来滚滚，喜今翠柏更青青。英灵河岳重星聚，莫叹微茫少正声。

蜀兰酒店席间诗友以“且食双鱼美，谁看异味重”分韵得看字

吟帜新张换旧坛，八方英彦共盘桓。坐间谈舌谁相敌，酒后诗肠欲比宽。湖海何年成后约，茗棋此夕续前欢。明朝携手崇州路，白塔青林得重看。

谒崇州陆游祠

沈园曾是旧行踪，又向崇祠吊放翁。绕榭不殊流水碧，飘茵犹惜石榴红。宦游千里淹巴蜀，诗卷常年纪雪鸿。归去先生劳梦忆，我思吴越亦相同。

长假侍奇晋师富乐山

四年碌碌成弹指，重上绵州第一山。恃辇了知筋力减，分茶好共沐休闲。家鸡野鹜欣论定，春蚓秋蛇愧笔孱。归去书窗铺素纸，不须扰攘旅途间。

将赴揭阳诗会次丘逢甲韵二首 其一

平生初拟岭南行，梦里先闻海浪声。邹鲁流风存远峤，主宾高会此名城。珠玑盈斗惭文笔，衰病擎杯怕酒兵。想得炎方云日暖，恨无田地寄躬耕。

将赴揭阳诗会次丘逢甲韵二首 其二

经年碌碌为谁忙，节近重阳气转凉。欲觅浮槎还海道，犹伤离恨限河梁。同音笙磬芝兰臭，异代风骚萸菊香。胜友如云真胜事，支郎重见眼中黄。

贺瑶生辰次黄仲则感旧韵

水复山重情未遮，初心尚可拟明霞。成言已付三生石，解语胜看二月花。此夜停云如结恨，当时梦雨记同车。玉箫长大韦皋老，怕照青灯鬓欲华。

游黄满寨瀑布群

九月炎方亦郁蒸，探幽聊为洗尘腥。亭偎万折千回径，瀑幻银河白练形。自豁心胸迎爽气，还期江海寄虚舲。致身忠义真千古，旧事崖山石尚铭。

贺无想斋新婚

一别钱塘已六秋，还从微信话绸缪。抽身南国安桑梓，坦腹东床结匹俦。预想交杯成好合，不须斫地叹沉浮。伐柯竟得词章力，大似流红出御沟。

春寒

畏病中年罢酒卮，峥嵘急景更堪悲。闭门只似袁安卧，开卷还温杜甫诗。鹤语天寒如有待，乌头马角倘能期。冰山莫作崔嵬看，却恐同时玉石摧。

次韵刘梦芙老师春寒八首 其一

无心物竞任淹迟，但学鹪鹩借一枝。病后鲜欢新断酒，屏前排闷强裁诗。试从剥复运推日，伫看玄黄龙战时。天欲奇寒炼梅骨，更将恶草尽芟夷。

次韵刘梦芙老师春寒八首 其二

寒深岁暮见春迟，乌鹊哀鸣更绕枝。不住光阴如过客，长留天地有真诗。填胸块垒唯凭酒，窃国王侯早趁时。礼乐衣冠俱扫地，却教华夏慕蛮夷。

次韵刘梦芙老师春寒八首 其三

新得阳和不厌迟，稍闻冻雀闹寒枝。黑貂已敝难赊酒，白屋虽贫尚有诗。往昔醉眠空度日，于今老大自哀时。相期进德终身事，浮世何须问险夷。

次韵刘梦芙老师春寒八首 其四

同尽百年争早迟，休伤未得碧梧枝。卷怀堪效蘧公志，疾恶犹传巷伯诗。倒置阴阳淆气候，会诛妖孽待天时。东君消息层冰泮，大道行看混夏夷。

次韵刘梦芙老师春寒八首 其五

吟髭捻断恨思迟，选句差同雀拣枝。才力难堪丈人敌，心魂用破七言诗。望洋更叹澜翻候，刻烛深愁火急时。却羡养生钦白陆，不争奇崛就平夷。

次韵刘梦芙老师春寒八首 其六

检点平生入睡迟，宵深相伴只灯枝。向来懒惰成何事，依旧痴顽恋古诗。天下滔滔趋利日，定中寂寂面墙时。不甘梦想频颠倒，删尽空花到简夷。

次韵刘梦芙老师春寒八首 其七

一年灯火返家迟，院落梅花发几枝？聒耳车厢下里曲，赏心行箧两当诗。田塍渐有青春意，鸥鹭最怜翩舞时。世网未抛真气索，何当一舸逐鸱夷。

次韵刘梦芙老师春寒八首 其八

喧嚣初罢夜方迟，庭树受风犹动枝。暮景飞腾过四十，穷途落拓剩歌诗。厌看屏里承欢会，静俟寰中拨乱时。胡运何曾百年久，暂教君子处明夷。

次韵杨启宇老师霓裳

窃国王侯居上头，看他歌舞几时休。虽娴言语元鹦鹉，纵着衣冠只沐猴。率兽食人犹颂德，夸多斗靡不知羞。可怜咫尺荣枯异，尚有哀鸿遍九州。

同咏馨游杜甫草堂

我住西郊近草堂，君来海上借空航。先生塑像垂头苦，游女梅花点额妆。万古留名知底用，当时填壑虑身亡。好春且共人行乐，莫学呕心投锦囊。

情人节次韵黄仲则感旧杂诗赠瑶四首 其一

铭心镂骨旧绸缪，数载相知半乐愁。缘浅至今违合卺，情深自昔积离忧。春回不染经霜鬓，梦断还凝望远眸。唯托微波通款曲，每过银汉晓星流。

情人节次韵黄仲则感旧杂诗赠瑶四首 其二

清宵长是理琴丝，弹到参横月落时。听曲何殊听情语，寄诗权当寄花枝。经年首疾都因我，往日心伤且置之。碧海青天知最苦，阑干倚遍但相思。

情人节次韵黄仲则感旧杂诗赠瑶四首 其三

哀乐中年淡利名，犹坚旧约誓三生。从来独行难谐俗，肯为群咻便负情。顽铁饱经炉火炼，精禽终望海波平。多歧世路何须择，碧落黄泉也共行。

情人节次韵黄仲则感旧杂诗赠瑶四首 其四

欲书奇遇恨无才，佳节题诗倩汝裁。缘结师徒心互许，事经桑海首重回。崎岖蜀道艰初会，潋滟西湖怅后来。自愧当时二三德，连环未解竟成哀。

岷社桂湖雅集分韵得筵字

荷将喜信满湖传，照眼湖光逼绮筵。万柄亭亭遮碧暗，千葩濯濯耀红鲜。低吟惯送时如水，高会相酬酒似泉。已见坫坛苏正气，会除魔怪换新天。

英语考试戏咏

蝌蚪联绵卧，娵隅拨剌鸣。平生持直道，不解重横行。

往学校食堂午饭

大似阇黎饭，循钟到上方。交柯筛日影，时得落衣裳。

李商隐

襟抱平生知未开，独从蜡泪认寒灰。可怜香草美人意，却作章台走马猜。

题《蜻蜓小憩图》

不向美人头上立，偏从湖海浪中浮。点破碧波三万顷，老荷尖上暂悠悠。

杂感

壮不如人恨若何？屠龙术就竟蹉跎。长红小白春满眼，且向旗亭学醉歌。

偶感

蛮触交争寄蜗角，是非颠倒看人寰。释迦灭度耶稣死，孽海茫茫欲渡难。

即事

一宵旧梦叠新梦，四外蝉声间鸟声。晨起楼头闲倚望，谁家红袖作汤羹？

缙云山

髫龄曾上缙云顶，物是人非二十年。负笈何期此山下，为珍旧梦不重攀。

后绮怀十六首 其十三

难于尘世学玲珑，合住此身仙界中。江汉之湄曾解佩，首阳何日复为虹。寒风庭树伤心碧，残照秋花触目红。后夜迷魂正飞度，知卿思我梦还同。

鹊踏枝 次冯正中韵三首 其一

寄迹涪江时已久。俯仰随人，狂狷还非旧。卧病清秋新止酒，搴帘望月成消瘦。不似堤边憔悴柳。会见青青，来岁长条有。倘得田园堪拂袖，吾归岂在渊明后。

无题

影静诸天弦月移，漏添东海夜何其。维摩病减散花日，司马渴加伤酒时。镜里谁怜倾国瘦，灯前重读定情诗。于今青鸟绝尘迹，万里云罗无尽思。

文君井

池台午后寂无喧，恍忆山阴游沈园。同是情痴千古事，人生离合总难论。

自寿

眼前道路岂徘徊，猛志中年半作灰。抛卷不妨高枕卧，看山时觉好怀开。梦如过翼乘风去，春有行踪践约来。小住尘寰且为乐，蓬莱虽远自当回。

节候

节候已新暖，山林仍旧寒。青毡烘电气，黄卷掩悲欢。多欲诚自苦，三餐应不难。虫声侵枕夕，未觉此身单。

蝶恋花 七夕寄瑶，时在立秋后二日，次小晏韵

谁使祝融成勒驾。消受新凉，团扇初捐夜。省识春容惟对画，离心却向青林挂。无月无星穹昊下。牛女相逢，未必非虚话。我辈情钟应可借，神仙犹有情难罢。

情人节次韵黄仲则感旧杂诗赠瑶四首 其四

欲书奇遇恨无才，佳节题诗倩汝裁。缘结师徒心互许，事经桑海首重回。崎岖蜀道艰初会，潋滟西湖怅后来。自愧当时二三德，连环未解竟成哀。

自题作书小像

不嫌笔墨尚差池，兴至还来对客挥。已下栖鸦污纸白，更成春蚓怯人围。风霜未改青衫旧，糠覈偏增皤腹肥。经月无聊淹锦里，清明又负一年归。

小陋轩主属题岩罅菊花图

岩罅星星数点金，东篱无分伴清吟。托身方寸今知命，不废作花当日心。

往学校食堂午饭

大似阇黎饭，循钟到上方。交柯筛日影，时得落衣裳。

早发

生无根蒂住无方，车发渝州夜未央。拳曲厢中似行李，一般打叠到绵阳。

新春简青云兄

未曾识面已知名，弱冠吟诗压老成。被酒京华劳细护，联床杭郡话深更。昔怜尘海沾微禄，近喜蓬山拥百城。寄语春申江畔月，照君离恨莫分明。

次韵刘梦芙老师春寒八首 其二

寒深岁暮见春迟，乌鹊哀鸣更绕枝。不住光阴如过客，长留天地有真诗。填胸块垒唯凭酒，窃国王侯早趁时。礼乐衣冠俱扫地，却教华夏慕蛮夷。

后绮怀十六首 其一

世事年来渐觉轻，怀卿梦里倍分明。兰心自合居空谷，薤本谁栽感至情。五味备尝缘未绝，三生相守誓先成。人间得失何须问，第一销魂电话声。

贺瑶生辰次黄仲则感旧韵

水复山重情未遮，初心尚可拟明霞。成言已付三生石，解语胜看二月花。此夜停云如结恨，当时梦雨记同车。玉箫长大韦皋老，怕照青灯鬓欲华。

英语考试戏咏

蝌蚪联绵卧，娵隅拨剌鸣。平生持直道，不解重横行。

次韵刘梦芙老师春寒八首 其七

一年灯火返家迟，院落梅花发几枝？聒耳车厢下里曲，赏心行箧两当诗。田塍渐有青春意，鸥鹭最怜翩舞时。世网未抛真气索，何当一舸逐鸱夷。

情人节次韵黄仲则绮怀赠瑶十六首 其五

似火吾心岂绝望，为情甘死复甘伤。浮生逆旅元沤影，空谷幽兰自国香。贰过还惭异颜子，再来差喜比刘郎。他时若得长相守，不厌朝朝侍晓妆。

答故人问

唯将泡面作三餐，无火蜗居倍觉寒。大雪拥门人未出，如今真个似袁安。

中夜闻火车汽笛

汽笛声声枕畔闻，往来当日倦蹄轮。谁知归卧沧江上，翻羡天涯万里身。

七夕作

乘除悲喜到千龄，故事流传似昨经。此际天涯独听雨，当时海上共看星。浮槎溯梦开新境，倾国非烟认旧形。道阻仙凡情可达，银潢岂必待乌翎。

车上昏昏，睡而复醒，和乐乐兄

摇梦轻车犯暮寒，人生如狱少枷栏。残春又老风尘里，空想归来钓石盘。

小陋轩主属题岩罅菊花图

岩罅星星数点金，东篱无分伴清吟。托身方寸今知命，不废作花当日心。

情人节次韵黄仲则绮怀赠瑶十六首 其三

尘封旧梦欲生苔，又见惊鸿月下来。非雾非花魂易断，经风经雨意难回。未同王子乘仙驭，倘共胡僧话劫灰。一念情痴终不悔，三生缘在好相偎。

后绮怀十六首 其十六

情劫难消似火然，人寰何路可通仙？不禁哀乐深侵骨，为觅婵娟径入眠。学道我惭无寸进，相思树已长千年。连枝比翼曾盟誓，地远天荒更着鞭。

自题作书小像

不嫌笔墨尚差池，兴至还来对客挥。已下栖鸦污纸白，更成春蚓怯人围。风霜未改青衫旧，糠覈偏增皤腹肥。经月无聊淹锦里，清明又负一年归。

杂感

壮不如人恨若何？屠龙术就竟蹉跎。长红小白春满眼，且向旗亭学醉歌。

后绮怀十六首 其十一

相逢犹记发鬅鬙，好鸟关关山欲应。报汝身能辞万死？怜予泪已费千升。曾经闻雨惊眠坐，更散行云怕日升。执手嘱卿珍玉体，梅花虽好恐难胜。

无题

影静诸天弦月移，漏添东海夜何其。维摩病减散花日，司马渴加伤酒时。镜里谁怜倾国瘦，灯前重读定情诗。于今青鸟绝尘迹，万里云罗无尽思。

春日忆钱塘

雷峰塔影浸波光，宝石山风动晚凉。千里安能生羽翼，当时却道只寻常。

答故人问

唯将泡面作三餐，无火蜗居倍觉寒。大雪拥门人未出，如今真个似袁安。

雨如生辰感怀

一叶秋风袅袅时，夜窗重读绮怀诗。文章憎命元知尔，金石同心更羡谁？置我懵腾槐下国，寻伊绰约水之湄。忽然惊起失清景，却负佳期作后期。

过合江亭

合江亭畔水粼粼，江草江花无限春。日日群鸥来沐浴，行人经过愧风尘。

次韵刘梦芙老师春寒八首 其七

一年灯火返家迟，院落梅花发几枝？聒耳车厢下里曲，赏心行箧两当诗。田塍渐有青春意，鸥鹭最怜翩舞时。世网未抛真气索，何当一舸逐鸱夷。

题水彩画

插瓶几朵鲜颜色，零落书签隔岁花。知是丹青犹叹息，荣枯相递此生涯。

往学校食堂午饭

大似阇黎饭，循钟到上方。交柯筛日影，时得落衣裳。

情人节次韵黄仲则感旧杂诗赠瑶四首 其四

欲书奇遇恨无才，佳节题诗倩汝裁。缘结师徒心互许，事经桑海首重回。崎岖蜀道艰初会，潋滟西湖怅后来。自愧当时二三德，连环未解竟成哀。

次韵薇室读《孟子》诗

箪瓢陋巷共希颜，所欲无多未觉悭。富贵暂求春梦里，圣贤长接古书间。放心渐可消千虑，去执犹须过数关。他日登临同一笑，眼中已小是群山。

次韵刘梦芙老师春寒八首 其六

检点平生入睡迟，宵深相伴只灯枝。向来懒惰成何事，依旧痴顽恋古诗。天下滔滔趋利日，定中寂寂面墙时。不甘梦想频颠倒，删尽空花到简夷。

答故人问

唯将泡面作三餐，无火蜗居倍觉寒。大雪拥门人未出，如今真个似袁安。

初学琴呈文庭师

亭台连属水回萦，宝盖峰头景绝清。神王英雄千古气，款关来听玉琴声。

东汉万岁不败虺龙纹镜砚

砚平如镜可观身，王霸宏图散似云。想见当时呼万岁，叩来不败只龙纹。

即事

一宵旧梦叠新梦，四外蝉声间鸟声。晨起楼头闲倚望，谁家红袖作汤羹？

雨如卧病诗以慰之

亦是梨花带雨身，痴情从古合沾巾。遥怜宛转婴沈疾，恨莫分担作替人。梦里同游春结伴，灯前独坐夜伤神。何当携手西湖上，更看凌波罗袜尘。

后绮怀十六首 其二

似觉诗成感众灵，几年歌哭隔银屏。甘拚寸烬春心发，不羡平波古井宁。成目正当佳节近，颦眉未作梦乡停。前尘回首还惆怅，带减腰围鬓已星。

次韵黄仲则绮怀十六首 其十四

彩笺尺素掌重摩，惆怅温馨可奈何？宛转歌喉屏际度，轻扬舞袖梦中过。情如太上忘方好，痴比长康恨自多。想见梨花千树底，他时执手对梨涡。

嘉州杂诗十首 其九

钩连层叠似蜂房，地下相从亦有方。不识精魂去何处，但馀金碗证沧桑。

蝶恋花 七夕寄瑶，时在立秋后二日，次小晏韵

谁使祝融成勒驾。消受新凉，团扇初捐夜。省识春容惟对画，离心却向青林挂。无月无星穹昊下。牛女相逢，未必非虚话。我辈情钟应可借，神仙犹有情难罢。

自寿

纷纷世网密撄人，老大还惊两鬓尘。已逝韶华徒叹息，将来岁月莫逡巡。诗书有益微伤晚，富贵无缘且任真。门对清江时举步，飘飘更觉白鸥亲。

夜卧

百尺高楼迥出尘，元龙坦卧懒如云。蛙声未隔犹聒耳，差喜曾无蝇与蚊。

无想斋惠诗次韵奉寄

一别隔山岳，何由展良觌。遥知耐久朋，岂必定相觅。君子不忧贫，进德唯夕惕。自任桑海迁，他年摩铜狄。拂衣归去来，未肯徇釜鬲。闭户且读书，吉人自惠迪。尚想赋新诗，下笔如破的。当其得意时，花鸟倘愁戚。短翼我差池，退飞如宋鹢。壮心不复馀，病马甘卧枥。百年能有几，千载终归寂。休访严君平，井水不须激。

游浣花溪公园二首 其二

繁华事散叹飘零，尚有秋山向我青。一曲沧浪桥下水，输他野鸭濯乌翎。

芳草

茸茸接空碧，寂寂动人愁。万古青如此，三生梦未休。芳馨寄前哲，摧折任时流。更有岁时荐，清高孰与俦。

雨后

小园一夜雨，流潦浩纵横。全洗暑天溽，早沾秋意清。池中动鱼响，树杪落泉声。造化功难写，诗如袁嘏平。

青玉案 赠瑶

梦魂长绕天台路。自别后，何时去。洞口桃花今几度。佳人遗世，清琴独弄，不到风尘处。刘郎马齿空迟暮。但诵同心涉江句。误却仙缘都几许。玫瑰难寄，琉璃易碎，怅卧听寒雨。

次韵黄仲则绮怀十六首 其十

几曾磬折羡王侯，万感中宵咏四愁。牛鬼于今成自笑，羊车何日得同游。人间难报唯青眼，醉里悲歌速白头。即趁秋风远相访，莫书咄咄且休休。

宿酲未消，起视窗外，髡木经风，寒鸟呼人，黄叶满地

一年萧瑟到今晨，得托浮身胜薄云。莫笑书生百无用，杯中事业正加勋。

答故人问

唯将泡面作三餐，无火蜗居倍觉寒。大雪拥门人未出，如今真个似袁安。

次韵答宿莽兄

名场袖手更云何，倘得一廛那望多。同是双鱼多梦幻，便将六载付蹉跎。白山黑水君方去，秀句瑶章我独磨。近日观空成槁木，已无心绪作盘涡。

水晶二首 其一

水阔山长欲到难，芳心密意此中传。当时恨不加珍护，尘箧重开一泫然。

次韵咏馨兄岁晚有感

亡羊已识多歧路，更觉新年似旧年。破睡一瓯消日永，掩关万事让人先。袷衣初试棉稍替，梅萼徒开信孰传。诗兴近来零落尽，那思跃马到幽燕。

雨如卧病诗以慰之

亦是梨花带雨身，痴情从古合沾巾。遥怜宛转婴沈疾，恨莫分担作替人。梦里同游春结伴，灯前独坐夜伤神。何当携手西湖上，更看凌波罗袜尘。

小重山 听瑶弹平沙落雁

坐我潇湘秋水旁。丝桐湔俗虑，似沧浪。蒹葭摇曳过人长。渔舟晚，雁背映斜阳。十载变星霜。此心终未改，许贞刚。红尘如梦懒思量。携手去，同住白云乡。

齿疾

未尝梅子已留酸，唇在依然觉齿寒。漱石孙郎真左计，燃犀温峤竟先殚。珍馐空负馋涎滴，素食全因牙力残。事异韩公叹摇落，谁知骈拇是忧端。

次韵黄仲则绮怀十六首 其十三

夜深惯看月玲珑，片刻相陪晓梦中。后会未逢青鸟使，前身合是首阳虹。滴残秋雨苔痕碧，灺尽春心烛焰红。回首流光如逝水，年华恨不与卿同。

次韵高寒贺蔡淑萍老师七十初度

玉汝于成岂谢难，迩来稍喜得闲宽。风仪洒落如道韫，词笔温柔同易安。说项几曾遗后辈，诛邪真不负儒冠。从心所欲过七十，苍狗白衣还静看。

后绮怀十六首 其四

梦中说梦笑当初，瓠落生涯键户居。大有悲欢耽网络，更无心力到诗书。三千女弟怜红拂，一种相思托素蕖。异域飘零卿与我，可能濡沫似双鱼？

公园独坐

二石相峥嵘，上有残髡柳。春风未之绿，啼鸟不平久。一角避尘喧，自与茗瓯友。柳条垂有时，我身向衰朽。浮云望中没，功名复何有。永此半日闲，杲杲日当牖。

重游岳麓书院

半日匆匆此驻轮，十年旧梦待温存。林泉清净名山胜，殿宇深沉师道尊。惟楚有材成故事，斯文无地忍重论。更怜鬓影衣香杳，忆着前踪欲断魂。

川博观明清扇面展，旁有张大千艺术馆

腾挪方寸写烟云，却隔玻璃看未真。如食小鱼难果腹，屠门嚼幸大千邻。

杂感

壮不如人恨若何？屠龙术就竟蹉跎。长红小白春满眼，且向旗亭学醉歌。

后绮怀十六首 其五

西湖蜀道两相望，叠韵诗成增感伤。未卜前期失鸿影，重来旧径觅空香。早知汝是痴心女，强指吾为薄幸郎。一片真情天可鉴，却怜无计动红妆。

本学期无课喜赋

忆昨晨兴被早霜，而今高卧恋衾床。陆机文赋得常写，杜甫诗篇免尽忘。未就买山成小隐，还期穷水泛轻航。青春好是闲中过，止酒翻思索酒觞。

贺瑶生辰次黄仲则感旧韵

水复山重情未遮，初心尚可拟明霞。成言已付三生石，解语胜看二月花。此夜停云如结恨，当时梦雨记同车。玉箫长大韦皋老，怕照青灯鬓欲华。

火车夜过北碚口占

夜幕垂垂心旆悬，当时负笈白云边。一车如梦重经过，无觅韶光与少年。

藏书拆包

预知他日打包烦，不定举棋斯举艰。已似故人嗟别久，更如合浦喜珠还。

将赴揭阳诗会次丘逢甲韵二首 其二

经年碌碌为谁忙，节近重阳气转凉。欲觅浮槎还海道，犹伤离恨限河梁。同音笙磬芝兰臭，异代风骚萸菊香。胜友如云真胜事，支郎重见眼中黄。

次韵黄仲则绮怀十六首 其十六

轻抚琴书已惘然，当时萍迹似游仙。不辞才薄凭诗写，颇厌愁多藉酒眠。烟柳画桥还寂寂，鬓丝禅榻自年年。倘能相拥头俱白，何惜羲和快着鞭。

中夜闻火车汽笛

汽笛声声枕畔闻，往来当日倦蹄轮。谁知归卧沧江上，翻羡天涯万里身。

