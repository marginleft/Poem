name : 崔骃
introduce : 崔骃（?—公元92年），字亭伯，涿郡安平（今河北省安平县）人。自幼聪明过人，13岁便精通《诗》、《易》、《春秋》。崔骃博学多才，精通训诂百家之言。少游太学，与班固、傅毅齐名。章帝时，他写了《四巡颂》，颂扬汉朝之德，文辞典美，受到章帝的重视。窦太后当政时，曾经在窦宪府内任主簿。窦宪横暴骄恣，他屡次讽谏劝阻。窦宪不能容忍，便让他出任长岑长，他弃而不任，返归家园，后病逝。
link : https://so.gushiwen.org/authors/authorvsw_a2750d6c45e1A1.aspx

歌

皇皇太上湛恩笃兮，庶见我王咸思觌兮。仁爱纷纭德优渥兮，滂霈群生泽淋漉兮。惠我无疆承天祉兮，流衍万昆长无已兮。

安封侯诗

戎马鸣兮金鼓震，壮士激兮忘身命。被兕甲兮跨良马，挥长戟兮彀强弩。

七言诗

鸾鸟高翔时来仪。应治归德合望规。啄食楝实饮华池。

三言诗

屏九皋，咏典文。披五素，耽三坟。

车左铭

虞夏作车，取象机衡。君子建左，法天之阳。正位授绥，车不内顾。尘不出轨，鸾以节步。彼言不疾，彼指不躬。渊览于道，永思厥中。

车右铭

择御卜右，采德用良。询纳耆老，于我是匡。惟贤是师，惟道是式。箴阙旅贲，内顾自敕。匪皇其度，匪愆其则。越戒敦俭，礼以华国。

袜铭

机衡建子，万物含滋。黄钟育化，以养元基。长履景福，至于亿年。皇灵既祐，祉禄来臻。本支百世，子子孙孙。

樽铭

惟岁之元，朝会奉樽。金罍牺象，嘉礼具陈。献酬交错，万国咸欢。

六安枕铭

枕有规矩，恭一其德。承元宁躬，终始不忒。

七言诗

皦皦练丝退浊污。

