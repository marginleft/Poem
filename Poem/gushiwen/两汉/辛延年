name : 辛延年
introduce : 辛延年 （公元前220～？年待考），著名秦汉诗人。 作品存《羽林琅》一首，为汉诗中优秀之作。始见于《玉台新咏》，《乐府诗集》将它归入《杂曲歌辞》，与《陌上桑》相提并论，誉为“诗家之正则，学者所当揣摩”。
link : https://so.gushiwen.org/authors/authorvsw_0156381ea09cA1.aspx

羽林郎

昔有霍家奴，姓冯名子都。依倚将军势，调笑酒家胡。胡姬年十五，春日独当垆。长裾连理带，广袖合欢襦。头上蓝田玉，耳后大秦珠。两鬟何窈窕，一世良所无。一鬟五百万，两鬟千万余。不意金吾子，娉婷过我庐。银鞍何煜耀，翠盖空踟蹰。就我求清酒，丝绳提玉壶。就我求珍肴，金盘脍鲤鱼。贻我青铜镜，结我红罗裾。不惜红罗裂，何论轻贱躯。男儿爱后妇，女子重前夫。人生有新旧，贵贱不相逾。多谢金吾子，私爱徒区区。

