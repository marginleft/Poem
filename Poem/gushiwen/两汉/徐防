name : 徐防
introduce : 徐防，字谒卿，后汉沛国铚（今安徽省濉溪县临涣）人，祖父宣，为讲学大夫，以《易》教授王莽。父宪，亦传宣业。防少习父祖学，永平中，举孝廉，除为郎。防体貌矜严，占对可观，显宗异之，特补尚书郎。职典枢机，周密畏慎，奉事二帝，未尝有过。和帝时，稍迁司隶校尉，出为魏郡太守。永元十年，迁少府、大司农。防勤晓政事，所在有迹。十四年，拜司空（同御史大夫）。
link : https://so.gushiwen.org/authors/authorvsw_c4172f7985a1A1.aspx

长安有狭邪行

长安有勾曲，勾勾不通驿。涂逢二绮衣，夹路访君室。君室近霸城，易识复知名。大息登金马，中息谒承明。小息偏爱幸，走马曳长缨。三息俱入门，车服尽雕轻。三息俱上堂，嘉宾四座盈。三息俱入户，室内有光荣。大妇缣始呈，中妇绣初营。小妇多资媚，红纱映削成。上客且安坐，胡床妾自擎。

赋得观涛诗

云容杂浪起，楚水漫吴流。渐看遥树没，稍见远天浮。渔人迷旧浦，海鸟失前洲。不测沧溟旷，轻鳞幸自游。

赋得蝶依草应令诗

秋园花落尽，芳菊数来归。那知不梦作，眠觉也恒飞。

