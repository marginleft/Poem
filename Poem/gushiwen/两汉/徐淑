name : 徐淑
introduce : 徐淑，东汉女诗人（约公元一四七年前后在世），陇西（今甘肃通渭）人。秦嘉，生卒年不详。字士会。陇西（今属甘肃）人，徐淑丈夫。桓帝时，为郡吏，岁终为郡上计簿使赴洛阳，被任为黄门郎。后病死于津乡亭。徐淑有诗集传世。（《补续汉书艺文志》）所作今存《答秦嘉诗》一首及答书二篇。
link : https://so.gushiwen.org/authors/authorvsw_70d973ef040fA1.aspx

答秦嘉诗

妾身兮不令，婴疾兮来归。沉滞兮家门，历时兮不差。旷废兮侍觐，情敬兮有违。君今兮奉命，远适兮京师。悠悠兮离别，无因兮叙怀。瞻望兮踊跃，伫立兮徘徊。思君兮感结，梦想兮容辉。君发兮引迈，去我兮日乖。恨无兮羽翼，高飞兮相追。长吟兮永叹，泪下兮沾衣。

山立招饮

携策东原旧草堂，槐阴风细昼生凉。晴窗铅椠诗书气，村具盘餐蕨笋香。横浦渔梁犹略彴，直庵禅榻已沧桑。酒酣欲去频搔首，小为迟留倚夕阳。

摘得新 忆花

有所思。庭前红白姿。连宵风共雨，葬西施。生怜粉蝶寻香宿，绕空枝。

太常引 七夕早起，偶与女媛围棋

朝来倦绣且围棋。姑妇固相宜，母女亦何奇。但瓜葛、休生诳欺。卢胡一笑，楸枰白黑，转眼总忘机。空自论高低，还与汝、商量晒衣。

绮罗香 早春寄怀静和、瑞芳两张夫人、静来浦夫人

巾帼娴诗，裙钗解赋，屈指而今能几。幸合朋簪，可惜判襟容易。柳腰懒、人定都同，蕉心捲、我宁偏异。倚东风、针线慵拈。摊书还觉甚无味。男儿如忆旧雨，一任挥鞭鼓棹，飘然行矣。各锁深闺，只有梦牵魂系。愿帘前，燕语休听，惟灯下、鱼书频寄。待春深、游约西湖，翠眉相对喜。

