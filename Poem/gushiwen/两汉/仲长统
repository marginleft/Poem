name : 仲长统
introduce : （180—220）东汉山阳高平人，字公理。少好学，善文辞。性倜傥，敢直言，时人谓之狂生。献帝建安十一年，尚书令荀彧举为尚书郎，参丞相曹操军事。著《昌言》，对战国以来天下治乱及豪强骄奢多所论述。今存其《理乱》、《损益》、《法诫》数篇。
link : https://so.gushiwen.org/authors/authorvsw_7e654847555fA1.aspx

见志诗二首 其一

飞鸟遗迹，蝉蜕亡壳。腾蛇弃鳞，神龙丧角。至人能变，达士拔俗。乘云无辔，骋风无足。垂露成帏，张霄成幄。沆瀣当餐，九阳代烛。恒星艳珠，朝霞润玉。六合之内，恣心所欲。人事可遗，何为局促。

见志诗二首 其二

大道虽夷，见几者寡。任意无非，适物无可。古来绕绕，委曲如琐。百虑何为，至要在我。寄愁天上，埋忧地下。叛散五经，灭弃风雅。百家杂碎，请用从火。抗志山西，游心海左。元气为舟，微风为柁。敖翔太清，纵意容冶。

诗

春云为马，秋风为驷。按之不迟，劳之不疾。

