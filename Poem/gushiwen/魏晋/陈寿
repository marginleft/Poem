name : 陈寿
introduce : 陈寿（233－297），字承祚，西晋史学家，巴西安汉（今四川南充）人。他小时候好学，师事同郡学者谯周，在蜀汉时曾任卫将军主簿、东观秘书郎、观阁令史、散骑黄门侍郎等职。当时，宦官黄皓专权，大臣都曲意附从。陈寿因为不肯屈从黄皓，所以屡遭遣黜。入晋以后，历任著作郎、长平太守、治书待御史等职。280年，晋灭东吴，结束了分裂局面。陈寿当时四十八岁，开始撰写并《三国志》。历经10年艰辛，陈寿完成了流传千古的历史巨著《三国志》。《三国志》是一部纪传体三国史，书中有440名三国历史人物的传记，全书共65卷，36.7万字，完整地记叙了自汉末至晋初近百年间中国由分裂走向统一的历史全貌。
link : https://so.gushiwen.org/authors/authorvsw_bc168825cd92A1.aspx

隆中对

　　亮躬耕陇亩，好为《梁父吟》。身长八尺，每自比于管仲、乐毅，时人莫之许也。惟博陵崔州平、颍川徐庶元直与亮友善，谓为信然。
　　时先主屯新野。徐庶见先主，先主器之，谓先主曰：“诸葛孔明者，卧龙也，将军岂愿见之乎？”先主曰：“君与俱来。”庶曰：“此人可就见，不可屈致也。将军宜枉驾顾之。”
　　由是先主遂诣亮，凡三往，乃见。因屏人曰：“汉室倾颓，奸臣窃命，主上蒙尘。孤不度德量力，欲信大义于天下；而智术浅短，遂用猖蹶，至于今日。然志犹未已，君谓计将安出？”
　　亮答曰：“自董卓已来，豪杰并起，跨州连郡者不可胜数。曹操比于袁绍，则名微而众寡。然操遂能克绍，以弱为强者，非惟天时，抑亦人谋也。今操已拥百万之众，挟天子而令诸侯，此诚不可与争锋。孙权据有江东，已历三世，国险而民附，贤能为之用，此可以为援而不可图也。荆州北据汉、沔，利尽南海，东连吴会，西通巴、蜀，此用武之国，而其主不能守，此殆天所以资将军，将军岂有意乎？益州险塞，沃野千里，天府之土，高祖因之以成帝业。刘璋暗弱，张鲁在北，民殷国富而不知存恤，智能之士思得明君。将军既帝室之胄，信义著于四海，总揽英雄，思贤如渴，若跨有荆、益，保其岩阻，西和诸戎，南抚夷越，外结好孙权，内修政理；天下有变，则命一上将将荆州之军以向宛、洛，将军身率益州之众出于秦川，百姓孰敢不箪食壶浆以迎将军者乎？诚如是，则霸业可成，汉室可兴矣。”
　　先主曰：“善！”于是与亮情好日密。
　　关羽、张飞等不悦，先主解之曰：“孤之有孔明，犹鱼之有水也。愿诸君勿复言。”羽、飞乃止。

秋日武陵客舍写怀 其一

功业难成自可嗟，那堪旅食向天涯。沧江断雁惊秋思，青镜流年感物华。落日丹枫愁里树，故园黄菊梦中花。悠悠归计何时定，独对西湖苦忆家。

秋日武陵客舍写怀 其二

风波世路信多艰，千里羁危未得还。慈母倚门垂白发，故园回首隔青山。交游半达云霄上，弟妹相亲梦寐间。寂莫空斋谁顾问，只将诗句慰愁颜。

秋日武陵客舍写怀 其三

放逐江潭岁欲深，形容憔悴独行吟。看云每动思亲念，抚剑空怀报国心。岛屿微茫乡土异，关河牢落雁书沈。晚来何处堪惆怅，斜日猿声枫树林。

题画 其一

远道西风落叶寒，萧萧孤蹇上长安。关山不似人心险，游子休歌行路难。

题画 其二

洞庭微雨晓生波，一棹云山楚客过。绿遍蘼芜归未得，东风閒唱竹枝歌。

题画 其三

杨花如雪正飞春，新水茫茫浸绿蘋。桃叶桃根何处是，东风愁杀渡江人。

早春曲

柳芽吐玉兰芽小，罗幕凝寒觉春早。肠断王孙尚未归，东风已绿天涯草。箜篌尘满琼箫卧，熏炉閒爇沈香火。恼侬题就抱愁眠，泪珠暗滴胭脂颗。

春晓曲

银箭铜壶漏声歇，睍睆金莺送残月。柳袅烟丝历乱垂，飞花扑帐春云热。梦回玉颊啼红雨，戚戚中情向谁语。白马郎君向何处，一只青鸾镜中舞。

公无渡河

公无渡河，公竟渡河。渡河公死，公乎柰何。席其床兮黍其畴，公乎胡为而溺流。大呼呼公公不留，心摧肠断弹箜篌。嘈嘈招不起，贤兄小姑哭无已。妾身愿作精卫禽，衔石西山塞河水。

寓怀

霄汉苦未达，支离愧此身。鸟啼云嶂晓，花落草堂春。为问逢时者，谁怜失意人。年年江海上，空自怨青蘋。

西湖怀古

东风吹马动鸣珂，閒向苏堤试一过。贾相宅前芳草没，岳王坟上夕阳多。山城寂寂空啼鸟，湖水年年自绿波。嗟我况逢流落久，感怀其柰客愁何。

谒伍员庙

一自将军赐剑归，夫差不觉堕雠机。天荒地老英魂泣，国破台倾霸业违。吴郡旧愁明月在，越江遗恨怒涛飞。灵祠寂寂空山里，老树苍藤掩夕晖。

送贾明谪三江

贾生年少最能诗，谪向南方众所悲。万里天涯嗟独往，百年心事有谁知。江山摇落猿啼处，海国苍茫日暮时。不久定膺宣室召，临歧何必泪双垂。

