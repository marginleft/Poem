name : 阮修
introduce : （270—311）西晋陈留尉氏人，字宣子。阮咸从子。好《易》、《老》，善清言。王衍尝问《易》于修，深为叹服。与王敦、谢鲲、庾同为王衍“四友”。證鬼神无有之说，论者皆服。性简任，不修人事。居贫。王敦以为鸿胪丞，转太傅行参军、太子洗马。避乱南行，遂见害。原有集，已佚。
link : https://so.gushiwen.org/authors/authorvsw_2c51def1899cA1.aspx

上巳会诗

三春之季，岁惟嘉时。灵雨既零，风以散之。英华扇耀，翔鸟群嬉。澄澄绿水，澹澹其波。修岸逶迤，长川相过。聊且逍遥，其乐如何。坐此修筵，临彼素流。嘉肴既设，举爵献酬。弹筝弄琴，新声上浮。不有七德，知者所娱。清濑瀺灂，菱葭芬敷。沈此芳钩，引彼潜鱼。委饵芳美，君子戒诸。

大鹏赞

跄跄大鹏，诞自北溟。假精灵鳞，神化以生。如云之翼，如山之形。海运水击，扶摇上征。

