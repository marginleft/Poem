name : 阮瑀
introduce : （约165—212）东汉末陈留尉氏人，字元瑜。少师从蔡邕。汉献帝建安中，曹操以为司空军谋祭酒、管记室。好文学，尤善章表书记，为建安七子之一。官至仓曹掾属。后人辑有《阮元瑜集》。
link : https://so.gushiwen.org/authors/authorvsw_39dbd4edd2bdA1.aspx

驾出北郭门行

驾出北郭门。马樊不肯驰。下车步踟蹰。仰折枯杨枝。顾闻丘林中。噭噭有悲啼。借问啼者出。何为乃如斯。亲母舍我殁。后母憎孤儿。饥寒无衣食。举动鞭捶施。骨消肌肉尽。体若枯树皮。藏我空室中。父还不能知。上冢察故处。存亡永别离。亲母何可见。泪下声正嘶。弃我于此间。穷厄岂有赀。传告后代人。以此为明规。

琴歌

奕奕天门开。大魏应期运。青盖巡九州。在东西人怨。士为知己死。女为悦者玩。恩义茍敷畅。他人焉能乱。

咏史诗

燕丹善勇士。荆轲为上宾。图尽擢匕首。长驱西入秦。素车驾白马。相送易水津。渐离击筑歌。悲声感路人。举坐同咨嗟。叹气若青云。　

咏史诗

误哉秦穆公。身没从三良。忠臣不违命。随躯就死亡。低头窥圹户。仰视日月光。谁谓此可处。恩义不可忘。路人为流涕。黄鸟鸣高桑。

七哀诗

丁年难再遇。富贵不重来。良时忽一过。身体为土灰。{冥冖=宀}{冥冖=宀}九泉室。漫漫长夜台。身尽气力索。精魂靡所能。嘉肴设不御。旨酒盈觞杯。出圹望故乡。但见蒿与莱。

公宴诗

阳春和气动。贤主以崇仁。布惠绥人物。降爱常所亲。上堂相娱乐。中外奉时珍。五味风雨集。杯酌若浮云。

诗

临川多悲风。秋日苦清凉。客子易为戚。感此用哀伤。揽衣起踯躅。上观心与房。三星守故次。明月未收光。鸡鸣当何时。朝晨尚未央。还坐长叹息。忧忧安可忘。

诗

我行自凛秋。季冬乃来归。置酒高堂上。友朋集光辉。念当复离别。涉路险且夷。思虑益惆怅。泪下沾裳衣。

诗

四皓隐南岳。老莱窜河滨。颜回乐陋巷。许由安贱贫。伯夷饿首阳。天下归其仁。何患处贫苦。但当守明真。

诗

白发随栉堕。未寒思厚衣。四支易懈惓。行步益疎迟。常恐时岁尽。魂魄忽高飞。自知百年后。堂上生旅葵。

诗

苦雨滋玄冬。引日弥且长。丹墀自歼殪。深树犹沾裳。客行易感悴。我心摧已伤。登台望江沔。阳侯沛洋洋。

咏史诗二首 其二

燕丹善勇士，荆轲为上宾。图尽擢匕首，长驱西入秦。素车驾白马，相送易水津。渐离击筑歌，悲声感路人。举坐同咨嗟，叹气若青云。

诗

民生受天命，漂若河中尘。虽称百龄寿，孰能应此身。犹获婴凶祸，流落恒苦辛。

诗

箭细铁丝刚，刀插银刃白。

诗

春岑蔼林木。

