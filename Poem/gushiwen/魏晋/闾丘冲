name : 闾丘冲
introduce : 闾丘冲（？—311），字宾卿，高平（今山东巨野）人，西晋诗人。出身于官宦世家，博学多能且有鉴识之才。311年，前赵刘曜围攻洛阳。洛阳尚未失守之时，闾丘冲乘车逃出，不幸被敌军拦截杀害，当时人们对他的死十分痛惜。有文集两卷传世。他的诗歌风格清新自然，代表作 ：《三月三日应诏》、《招隐诗》 。
link : https://so.gushiwen.org/authors/authorvsw_b81f70a341fdA1.aspx

招隐诗

大道旷且夷，蹊路安足寻。经世有险易，隐显处存心。嗟哉岩岫士，归来从所钦。

三月三日应诏诗二首 其一

暮春之月，春服既成。阳升土润，冰涣川盈。馀萌达壤，嘉木敷荣。后皇宣游，既宴且宁。光光华辇，诜诜从臣。微风扇秽，朝露翳尘。上荫丹幄，下藉文茵。临川挹盥，濯故洁新。俯镜清流，仰睇天津。蔼蔼华林，岩岩景阳。业业峻宇，奕奕飞梁。垂荫倒景，若沈若翔。

三月三日应诏诗二首 其二

浩浩白水，泛泛龙舟。皇在灵沼，百辟同游。击棹清歌，鼓枻行酬。闻乐咸和，具醉斯柔。在昔帝虞，德被遐荒。干戚在庭，苗民来王。今我哲后，古圣齐芳。惠此中国，以绥四方。元首既明，股肱惟良。乐酒今日，君子惟康。

