name : 邯郸淳
introduce : 邯郸淳（约132—221）【一作邯郸浮】，又名竺，字子叔（一作子淑），又字子礼（或作正礼），东汉时颍川阳翟（今禹州市）人，因著有《笑林》三卷、《艺经》一卷而著名，被称为“笑林始祖，与丁仪、丁廙、杨修为曹植的“四友”。
link : https://so.gushiwen.org/authors/authorvsw_4e411294ba64A1.aspx

一毛不拔

一猴死，见冥王，求转人身。王曰：“既欲做人，须将毛尽拔去。”即唤夜叉拔之。方拔一根，猴不胜痛叫。王笑曰：“看你一毛不拔，如何做人？”

赠吴处玄诗

我受上命，来随临菑。与君子处，曾未盈期。见召本朝，驾言趣期。群子重离，首命于时。饯我路隅，赠我嘉辞。既受德音，敢不答之。余惟薄德，既局且鄙。见养贤侯，于今四祀。既庇西伯，永誓没齿。今也被命，义在不俟。瞻恋我侯，又慕君子。行道迟迟，体逝情止。岂无好爵，惧不我与。圣主受命，千载一遇。攀龙附凤，必在初举。行矣去矣，别易会难。自强不息，人谁获安。愿子大夫，勉篑成山。天休方至，万福尔臻。

