name : 王廙
introduce : （274—322）东晋琅邪临沂人，字世将。王导从弟。少能属文，工书画，善音乐、射御、博弈诸伎。辟太傅掾，转参军，封武陵县侯。曾任濮阳太守。司马睿(元帝)镇江左，廙弃郡过江，睿以为司马。预讨周馥、杜韬，迁冠军将军。元帝即位，代陶侃为荆州刺史。为陶侃部将所袭，又为杜曾所败。及至荆州，大行诛戮侃时将佐，大失荆州人望。入为辅国将军，加散骑常侍，迁左卫将军。后助王敦反，敦以为平南将军、荆州刺史，寻病卒。
link : https://so.gushiwen.org/authors/authorvsw_7b08bc237ce9A1.aspx

春可乐

春可乐兮。乐孟月之初阳。冰泮涣以微流。土冒橛而解刚。野晖赫以挥绿。山葱倩以发苍。吉辰兮上戊。明灵兮唯社。百室兮必集。祈祭兮树下。濯茆兮菹韭。齿蒜兮擗鲊。缥醪兮浮蚁。交觞兮并坐。气和兮体适。心怡兮志可。浮盘兮流爵。接饮兮相娱。上禊兮三巳。临川兮荡饮。回波兮曲沼。夹岸兮道渠。若乃良辰三祖。祈始吉元。华坛峻□。羽盖幢幡。

