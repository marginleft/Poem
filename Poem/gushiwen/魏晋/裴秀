name : 裴秀
introduce : （224—271）西晋河东闻喜人，字季彦。少好学，有声名，时称“后进领袖”。曹爽辟为掾。爽被杀，以故吏免。转附司马氏。魏末迁散骑常侍、尚书仆射，改定官制，议五等之爵。入晋，加光禄大夫，封钜鹿郡公。官至司空。作《禹贡地域图》，藏于秘府，开创我国古代地图绘制学。创制朝仪，广陈刑政，朝廷多遵用之。卒谥元。
link : https://so.gushiwen.org/authors/authorvsw_22832469b85bA1.aspx

新诗

姬文发号令，哀穷先令贱。齐景吐德音，益治一国半。

新诗

渴者易为饮。饥者易为食。方丈日在前。

大蜡诗

日躔星纪，大吕司辰。玄象改次，庶众更新。岁事告成，八蜡报勤。告成伊何，年丰物阜。丰禋孝祀，介兹万祜。报勤伊何，农功是归。穆穆我后，骛兹蒸黎。宣力菑亩，沾体暴肌。饮飨清祀，四方来绥。充牣郊甸，鳞集京师。交错贸迁，纷葩相追。掺袂成幕，连衽成帷。有肉如丘，有酒如泉。有肴如林，有货如山。率土同欢，和气来臻。祥风叶顺，降祉自天。方隅清谧，嘉祚日延。与民优游，享寿万年。

