name : 岑德润
introduce : 岑德润，隋代诗人，陈朝岑之敬之子。官至中军吴兴王记事参军，有文才，著有《鸡鸣篇》、《赋得临街危石》、《咏灰》、《咏鱼》等诗作。
link : https://so.gushiwen.org/authors/authorvsw_6c62f581dfbdA1.aspx

鸡鸣篇

钟响应繁霜，晨鸡锦臆张。帘迥犹侵露，枝高已映光。排空下朝揭，奋翼上花扬。雨晦思君子，关开脱孟尝。既得依云外，安用集陈仓。

赋得临阶危石诗

当阶耸危石，殊状实难名。带山疑似兽，侵波或类鲸。云峰临栋起，莲影入檐生。楚人终不识，徒自蕴连城。

咏灰诗

图规晕不缺，气改律还虚。欲燃愁狱吏，弃道畏刑书。未得逢疆阵，轻举欲焉如。

咏鱼诗

剑影侵波合，珠光带水新。莲东自可戏，安用上龙津。

