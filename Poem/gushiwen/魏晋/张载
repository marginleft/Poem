name : 张载
introduce : 西晋文学家。字孟阳。安平（今河北安平）人。生卒年不详。性格闲雅，博学多闻。曾任佐著作郎、著作郎、记室督、中书侍郎等职。西晋末年世乱，托病告归。张载与其弟张协、张亢，都以文学著称，时称“三张”。其中，载、协相近，亢则略逊一筹。《文心雕龙》说：“孟阳、景阳，才绮而相埒。”一说，“三张”指张华与张载、张协二人，张亢不在其内。
link : https://so.gushiwen.org/authors/authorvsw_9402d208ab28A1.aspx

剑阁铭

　　岩岩梁山，积石峨峨。远属荆衡，近缀岷嶓。南通邛僰，北达褒斜。狭过彭碣，高逾嵩华。
　　惟蜀之门，作固作镇。是曰剑阁，壁立千仞。穷地之险，极路之峻。世浊则逆，道清斯顺。闭由往汉，开自有晋。
　　秦得百二，并吞诸侯。齐得十二，田生献筹。矧兹狭隘，土之外区。一人荷戟，万夫趑趄。形胜之地，匪亲勿居。
　　昔在武侯，中流而喜。山河之固，见屈吴起。兴实在德，险亦难恃。洞庭孟门，二国不祀。自古迄今，天命匪易。凭阻作昏，鲜不败绩。公孙既灭，刘氏衔璧。覆车之轨，无或重迹。勒铭山阿，敢告梁益。

诸宫观梅寄胡康侯

欲驱残腊变春风，自有寒梅作选锋。莫把疏英轻门雪，好藏清艳月明中。

登成都白菟楼诗

重城结曲阿，飞宇起层楼。累栋出云表，峣𡾹临太虚。高轩启朱扉，回望畅八隅。西瞻岷山岭，嵯峨似荆巫。蹲鸱蔽地生，原隰殖嘉蔬。虽遇尧汤世，民食恒有馀。郁郁小城中，岌岌百族居。街术纷绮错，高甍夹长衢。借问杨子宅，想见长卿庐。程卓累千金，骄侈拟五侯。门有连骑客，翠带腰吴钩。鼎食随时进，百和妙且殊。披林采秋橘，临江钓春鱼。黑子过龙醢，果馔逾蟹蝑。芳茶冠六清，溢味播九区。人生苟安乐，兹土聊可娱。

赠虞显度诗

畴昔协兰芳，缱绻在华年。嘉好结平素，分著寮友前。谓得终遐日，绸缪永周旋。吾子遭不造，遘闵丁忧艰。俾我失良朋，谁与吐话言。一日为三秋，岁况乃三年。离居一何阔，结思如回川。

招隐诗

出处虽殊途，居然有轻易。山林有悔恪，人间实多累。鹓雏翔穹冥，蒲且不能视。鹳鹭遵皋渚，数为矰所系。隐显虽在心，彼我共一地。不见巫山火，芝艾岂相离。去来捐时俗，超然辞世伪。得意在丘中，安事愚与智。

七哀诗二首 其一

北芒何垒垒。高陵有四五。借问谁家坟。皆云汉世主。恭文遥相望。原陵郁膴膴。季世丧乱起。贼盗如豺虎。毁壤过一抔。便房启幽户。珠柙离玉体。珍宝见剽虏。园寝化为墟。周墉无遗堵。蒙茏荆棘生。蹊径登童竖。狐兔窟其中。芜秽不复扫。颓陇并垦发。萌隶营农圃。昔为万乘君。今为丘中土。感彼雍门言。凄怆哀今古。

七哀诗二首 其二

秋风吐商气，萧瑟扫前林。阳鸟收和响，寒蝉无馀音。白露中夜结，木落柯条森。先光驰北陆，浮景忽西沈。顾望无所见，唯睹松柏阴。肃肃高桐枝，翩翩栖孤禽。仰听离鸿鸣，俯闻蜻蛚吟。哀人易感伤，触物增悲心。丘陇日已远，缠绵弥思深。忧来令发白，谁云愁可任。徘徊向长风，泪下沾衣襟。

霖雨诗

霏雨馀旬朔，濛昧日夜坠。何以解愁怀，置酒招亲类。啾啾丝竹作，伶人奏奇秘。悲歌结流风，逸响回秋气。

拟四愁诗四首 其一

我所思兮在南巢，欲往从之巫山高。登崖远望涕泗交，我之怀矣心伤劳。佳人遗我筒中布，何以赠之流黄素。愿因飘风超远路，终然莫致增永慕。

拟四愁诗四首 其二

我所思兮在朔湄，欲往从之白雪霏。登崖永眺涕泗颓，我之怀矣心伤悲。佳人遗我云中翮，何以赠之连城璧。愿因归鸿超遐隔，终然莫致增永积。

拟四愁诗四首 其三

我所思兮在陇原。欲往从之隔秦山。登崖远望涕泗连。我之怀矣心伤烦。佳人遗我双角端。何以赠之雕玉环。愿因行云超重峦。终然莫致增永叹。

拟四愁诗四首 其四

我所思兮在营州，欲往从之路阻修。登崖远望涕泗流，我之怀矣心伤忧。佳人遗我绿绮琴，何以赠之双南金。愿因流波超重深，终然莫致增永吟。

诗

灵象运天机，日月如激电。秋风兼夜戒，微霜凄旧院。嘉木殒兰圃，芳草悴之菀。嘤嘤南翔雁，翩翩辞归燕。玉肌随爪素，嘘气应口见。敛襟思轻衣，出入忘华扇。睹物识时移，顾已知节变。

诗

白日随天回，皦皦圆如规。踊跃旸谷中，上登扶桑枝。

诗

气力渐衰损，鬓发终以皓。昔为春月华，今为秋日草。

赠司隶傅咸诗

皇灵阐曜，流英敷醇。苞光含素，以授哲人。于赫洪烈，实子厥真。虑该道机，思穷妙神。汪穆其度，焕蔚其文。实茂成秋，华繁荣春。清藻既振，乃郁乃彬。德风云畅，休声响震。侔踪古昔，越轨曩朝。外骇方域，内冠皇僚。峨峨峻极，谁其能超。出莅宰守，播化丞苗。入毗帝猷，翼赞均陶。道殊颜孔，勋拟伊皋。太上立本，至虚是崇。猗欤清规，允迪斯冲。韬纳无方，以光徽融。嗟我昏曚，怀贤仰风。思存豫属，厕于末徒。沐浴芳源，仪形训模。重仞幽秘，愿陟其涂。彼海汤汤，涓流所归。鳞宗龙翔，鸟慕凤飞。瞻顾高景，曷云能违。未见君子，载渴载饥。

诗

太谷石榴，木滋之最。肤如凝脂，汁如清濑。江南都蔗，张掖丰柿。三巴黄甘，瓜州素柰。凡此数品，殊美绝快。渴者所思，铭之裳带。

述怀诗

跋涉山川，千里告辞。杨了哭歧，墨氏感丝。云乖雨绝，心乎怆而。

送钟参军诗

善见理不拔，阐道播徽容。

赠棘子琰诗

輶车运在轮，飞骨须六翮。

泛湖诗

春菰芽露碧，水荇叶连青。

孤宦

孤宦殊方意自违，邻光兹幸托馀辉。人心识尽童心减，世事谙多乐事稀。直有岁寒甘柏说，终无春思惜花飞。岂同毛刺墦间客，向望他门卜所依。

送苏修撰赴阙四首 其二

道大宁容小不同，颛愚何敢与机通。井疆师律三王事，请议成功器业中。

送苏修撰赴阙四首 其三

阖辟天机未始休，袗衣胝足两何求。巍巍只为苍生事，彼美何尝与九州。

送苏修撰赴阙四首 其四

出异归同禹与颜，未分黄阁与青山。事机爽忽秋毫上，聊验天心语默间。

诗上尧夫先生兼寄伯淳正叔 其一

先生高卧洛城中，洛邑簪缨幸所同。顾我成年清渭上，并游无侣又春风。

八翁吟十首 其一

步虚声里八奇翁，八奇须信古英雄。宾朋未散山翁醉，听歌同入醉乡中。

八翁吟十首 其四

老原原上卜年翁，感天功业地天聪。流言未信成王悟，悟成全得起禾风。

八翁吟十首 其八

一身无碍竺乾翁，遍圆身世戒身同。船师从我乘桴去，顽空中与指真空。

八翁吟十首 其九

褒斜谷口卧龙翁，量如江海风如虹。不应三顾逢先主，至今千载慕冥鸿。

诗一首

学易穷源未到时，便将虚寂眇心思。宛如童子攻词赋，用即无差问不知。

书斋自儆

画前有易不知易，玄上求玄恐未玄。白首纷如成底事，蠹鱼徒自老青编。

含云寺书事三

山前咫尺市朝赊，垣屋萧条似隐家。过客不须携鼓吹，野塘终日有鸣蛙。

刘阳归鸿阁

帘捲晴空独倚阑，冥鸿点点无无间。秋风注目无人会，时与白云相对闲。

题北村六首 其二

求富诚非惮执鞭，安贫随分乐丘园。两间茅屋青山下，赢得浮生避世喧。

题北村六首 其四

风泉盈耳鬓斑斑，林下幽窗对万山。妇子职修簟食足，病身何幸亦安闲。

题北村六首 其五

不堪烦暑病荒城，六月翛然寓野亭。珍重南山且归去，再来相望雨中青。

白发

白发千梳昼景暄，乌瓶一啜夜窗寒。庙堂勤苦茅斋静，不见人心是两般。

赠司马君实

二龙闲卧洛波清，今日都门独饯行。愿得贤人均出处，始知深意在苍生。

古乐府 日重光

日重光，天际翔，愿言贞明永瞻望。月重轮，淡溟渊。愿犹月之恒，协帝仪中天。

古乐府 度关山

度关山，循九州，省耕宽徭询明幽。人为贵兮，哀我人斯敢予休。

古乐府 鸡鸣

鸡鸣嘐嘐兮台怀忧，兄弟表里兮台心求。黄金门，白玉堂。置酒恺乐，荣华有光。桃伤李僵，尔如或忘。

古乐府 东门行

古风出东门，我行乐巾綦。今歌东门行，牵衣强留甘餔糜。仗剑去，忽如遗，时清君去予心哀。

古乐府 鞠歌行

鞠歌胡然兮，邈予乐之不犹。宵耿耿其尚寐兮，日孜孜焉继予乎厥修。井行恻兮王收，曰曷贾不售兮，阻德音其幽幽。述空文以见志兮，庶感通乎来古。骞昔为之纯英兮，又申申其以告。鼓弗跃兮麾弗前，千五百年，寥哉寂焉。谓天实为兮，则吾岂敢，羌审己兮乾乾。

牧牛儿

牧牛儿，放牛莫放涧水西，涧水流急牛苦饥。放牛莫放青草畔，牛卧得草儿亦懒。儿懒随牛莫着鞭，几年力作无荒田。雨调风顺租税了，儿但放牛相对眠。

句 其二

若要居二宅，先须入礼门。

句 其八

春菰牙露翠，水荇叶连青。

古乐府 短歌行

灵旗指，不庭方，大风泱泱天外扬。短箫歌，歌恺康。明廷万年，继明重光。曾孙稼，如茨梁。嘉与万邦，纯嘏有常。

古乐府 其二 虞帝庙乐歌辞

虞之阳兮漓之浒，皇降集兮巫屡舞。桂酒湛兮瑶觞，皇之归兮何所。听驾兮天门，羽毛兮缤纷。俯故宫兮一慨，越宇宙兮无邻。无邻兮奈何，七政协兮群生嘉。信玄功兮不宰，犹彷佛兮山阿。

八翁十首

步虚声裹八奇翁，八奇须信古英雄。宾朋未散山翁醉，听歌同入醉乡中。

八翁十首

傅岩岩下筑岩翁，幽通心与帝心通。忧勤未感思贤梦，相霖何日见成功。

八翁十首

磻溪溪畔钓鱼翁，濯缨溪水听溪松。龟猷未告非熊兆，渔蓑堪笑老龙钟。

八翁十首

龟山山下感麟翁，麟翁知己几时逢。自从颜孟希踪后，几人今日更希踪。

八翁十首

青牛西去伯阳翁，当年夫子叹犹龙。立言为恐真风丧，岂知言立丧真风。

八翁十首

寓言豪诞漆园翁，夸谈名理浩无穷。早知悬解人间世，争知悬解不言中。

八翁十首

一身无碍竺乾翁，遍贺身世戒身同。船师从我乘桴去，顽空中与指真空。

八翁十首

褒斜谷口卧龙翁，遍圆身世戒身同。不应三顾逢先主，至今千载慕冥鸿。

八翁十首

篮舆多病八吟翁，云宾溪叟恣游从。清时无事青山醉，青山仍醉最青峰。

芭蕉

芭蕉心尽展新枝，新卷新心暗已随。愿学新心养新德，旋随新叶起新知。

白发

白发千梳书景暄，鸟瓶一啜夜窗寒。庙堂勤苦茅斋静，不见人心是两般。

贝母

贝母阶前蔓百寻，双桐盘绕叶森森。刚强顾我蹉跎甚，时欲低柔惊寸心。

别馆中诸公

九天宫殿郁岧峣，碧瓦参差逼绛霄。藜藿野心虽万里，不无忠恋向清朝。

别后寄吕子进

篱鷃云鹏各有程，匆匆相别未忘情。恨君不在篷笼底，共听萧萧夜雨声。

春晚

云霭浮空半雨晴，茅簷未忍扫残英。欲将春物飘零尽，只有黄鹂一两声。

度关山

度关山，循九州，省耕宽徭询明幽。人为贵兮，哀我人斯敢予休。

葛覃解

葛蔓青长谷鸟迁，女工兴记忆归安。不将贵盛骄门族，容使亲心得尽欢。

孤宦

孤宦殊主意自违，邻光兹幸吒余辉。人心识尽童心灭，世事谙多乐事稀。直有岁寒甘柏说，终无春思惜花飞。岂同毛刺墦间客，向望他门卜所依。

古东府·短歌行

灵旗旨，不庭方，大风泱泱天外扬。短箫歌，歌恺康，明廷万年，继明重光。曾孙稼，如茨梁，嘉与万邦，纯蝦有常。

合云寺书事三首

山前咫尺市朝赊，坦屋萧条似隐家。过客不须携鼓吹，野塘终日有鸣蛙。

合云寺书事三首

夹屋青松长数围，午见摇影舞僛僛。幽禽叶度鸣相应，时引残声过别枝。

和薛伸国博漾陂

几年烟浪掩遗踪，今意扶持古意同。簪笏每游高圣世，蓴鲈聊为快秋风。轻阴岛屿莓苔湿，夜雨蛟龙窟穴空。南浦云峰晴不乱，北窗溪木暗难通。春浓岸柳成行碧，日暖汀花取次红。岁月可悲唐废苑，山河终近汉离宫。归禽影转沙堤曲，处士居邻竹坞东。星斗已知天象富，菱蒲堪喜地毛丰。持竿幸有鱼充鼎，混俗须嗟鹤在笼。吏隐苟能游物外，江乡何必羡吴中。

候人

林木南山荟蔚时，工斤樵斧竟朝侪。举知趋利青冥上，不念幽闺季女饥。

鸡鸣

鸡鸣嘐嘐兮台怀忧，兄弟表里兮台心求。黄金门，白玉堂，置酒恺乐，荣华有光。桃伤李僵，尔如或忘。

集义斋

小斋新创得新名，大笔标题字势轻。养勇所期戾孟子，动心那肯诧齐卿。川流有本源源听，月入容光处处明。此道几人能仿佛，浪言徒遣俗儒惊。

间居书事

轻风拂拂撼取柽，庭户萧然一室清。隔叶蝉鸣微欲断，又闻余韵结残声。

句

一目全牛万隙开。

句

无疑菱荇香。

句

十载相从应学得，怕人知事莫萌心。

句

旭燕羁鸿共断魂，荻花枫叶泊孤村。

句

若厌尘沙随马足，却思风浪拍船头。

句

春菰牙露翠，水荇叶连青。

句

叵要居仁宅，先须入礼门。

卷耳解

闺阃诚难与国防，默嗟徒御困高冈。觥罍欲解痡瘏恨，采耳元因备酒浆。

绝句

两山南北雨冥冥，四牖东西万木青。面似骷髅头似雪，后生谁与属遗经。

君子行

君子防未然，见机天地先。开物象未形，弭灾忧患前。公旦立无方，不恤流言喧。将圣见乱人，天厌懲孤偏。窃攘岂予思，瓜李安足论。

克己复礼

克己工夫未肯加，吝骄封闭缩如蜗。试於中夜深思省，剖破藩篱好大家。

老大

老大心思久退消，倒巾终日面岧峣。六年无限诗书乐，一种难忘是本朝。

乐处

乐处加功勉处行，事无甘苦必心亨。絅衣容有文章在，低首时人莫怨争。

刘阳归鸿阁

帘卷晴空独倚阑，冥鸿点点有无间。秋风注目无人会，时与白云相对间。

吕不韦春秋

秦市金悬鲁史修，措辞当日两难求。书传果在西迁后，锥口诸儒未必休。

契重

契重金兰屈指谁，偶然倾盖接英辉。疏慵唱和应嫌晚，久淡封题莫厌稀。致主每思烹鼎说，剪戎何日檄书飞。安仁久识儒家乐，老大情怀渐有依。

日重光

日重光，天际翔，愿言贞明永瞻望。月重轮，淡溟渊，愿犹月之恒，协帝仪中天。

圣心

圣心难用浅心求，圣学须专礼法修。千五百年无孔子，尽因通变老优游。

诗上尧夫先生兼寄伯游正叔

病肺支离恰十春，病深樽俎久埃尘。人怜旧病新年减，不道新添别病深。

诗一首

昌谷五月稻，平田垂青玑。遥峦相压叠，颓绿互蔽芾。竹香满凄寂，粉节涂生卉。攒虫锼古柳，芳径生红纬。莺唱子夜歌，瀑悬楚被翡。昭华寒不粟，贵嫔暑无疿。桂蕊女几簪，蕙花神娥扉。碧锦帖花柽，香衾事残贵。霞巘殷嵯峨，烟岚互叆叇。辟月舒窈斗，元云为仿佛。{上雨下矜}{上雨下昕}宛虹带，天空繁星衣。古桧拿屭贔，水华融觱沸。销声永薖轴，栖隐耽岑蔚。请事鸿宝元，至澹味无叶。悲歌激流风，逸响迥秋气。

诗一首

学易穷源示到时，便将虚寂眇心思。宛如童子攻词赋，用即无差问不知。

书斋自儆

书前有易不知易，玄上求玄恐未玄。白首纷如成底事，蠹鱼徒自老青编。

送苏修撰赴阙四首

秦弊于今未息肩，高萧从此法相沿。生无定业田疆坏，赤子存亡任自然。

送苏修撰赴阙四首

阖辟天机未始休，衫衣胝足两何求。巍巍只为苍生事，彼美何尝与九州。

宿兴庆池通轩示同志

清湘庭下千竿竹，百尽斑斓耸苍玉。通轩轩外万顷陂，陂接南山天与齐。唐基一坏半禾黍，举目气象增愁思。我来正当摇落时，尘埃七日无人知。东平叔子信予友，问学不厌坚相随。叔子莫痛凤沼湮，又莫悲愁花萼堕。所忧圣道久榛塞，富贵浮云空点涴。

睢阳五老图

太平气象养高闲，宴赏诸公老致冠。朝野已闻亲相业，庙堂曾睹漆丹桓。形容杰出新图粲，德泽雄沾旧俗寒。一片忠心涵国史，桑田虽迹迥谟看。

题北村六首

陆轴呕哑麦上场，讴歌声韵满村坊。茅斋病叟安闲久，帝力民欢殆两忘。

题北村六首

求富诚非憎执鞭，安贫随分乐丘园。两间茅屋青山下，赢得浮生避世喧。

题北村六首

负郭吾庐二顷田，面山临水跨通川。苏秦妾妇无高识，盛诧腰间六印悬。

题北村六首

渭南泾北已三迁，水旱纵横数顷田。四十二年居陕右，老年生计似初年。

题解诗后

置心平易始通诗，逆志从容自解颐。文害可嗟高叟固，十年聊用勉经师。

土床

土床烟足紬衾暖，瓦斧泉乾豆粥新。万事不思温饱外，漫然清世一闲人。

我欲

我欲庭前木叶疏，病枝衰蔓手披除。从今燕坐无通塞，来往风烟任卷舒。

萱草

萱草花开十日余，花繁日日倍于初。朝开暮落终非计，栽活青松渐剪除。

燕歌行

小雅废兮，东山不作。哀我人斯，皇心不乐。烝哉斯人，胡然而天兮，王师于铄。

移疾

移疾谢华省，问耕还弊舍。扶持便疏慵，旷僻逃将迓。书棋莎径侧，暮粥梧阴下。久矣澄清心，永愧桑弧射。

有丧

有丧不免道终非，少为亲嫌老为衰。举世只知隆孝妣，功缌不见我心悲。

虞帝庙乐歌辞

皇胡为兮西山之幽，翳长薄兮府清流。眇冀州兮何有，眷兹士兮淹留。皇之神兮如在，子我民兮不穷以爱。沛皇泽兮横流，畅威灵兮无外。洁尊兮肥俎，九歌兮拓舞。嗟莫报皇之佑。皇欲下兮俨相羊，烈风雷兮暮雨。虞之阳兮漓这浒，皇降集兮巫屡舞。桂酒淇兮瑶觞，皇之归兮何所。听驾兮天门，羽毛兮缤纷。俯故宫兮一慨，越宇宙兮无邻。无邻兮奈休，七政协兮群生嘉。信玄功兮不宰，犹仿佛兮山阿。

