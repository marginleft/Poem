name : 袁宏
introduce : （328—376）东晋陈郡阳夏人，字彦伯，小字虎。袁猷孙。有逸才，文章绝美。少孤贫，以运租自业。因讽咏史诗而为谢尚所重，引为参军，累迁大司马桓温府记室。温重其文笔，使综书记。尝倚马作文，顷刻得七纸，殊可观。性刚直，故位不显。谢安为扬州刺史时，宏出为东阳太守。撰《后汉纪》。另有《竹林名士传》、《三国名臣颂》等。
link : https://so.gushiwen.org/authors/authorvsw_587a5c0bda6bA1.aspx

从征行方头山诗

峩峩太行。凌虚抗势。天岭交气。窈然无际。澄流入神。玄谷应契。四象悟心。幽人来憇

采菊诗

息足回阿。圆坐长林。披榛即涧。藉草依阴。

咏史诗

周昌梗槩臣。辞达不为讷。汲黯社稷器。栋梁表天骨。陆贾厌解纷。时与酒梼杌。婉转将相门。一言和平勃。趋舍各有之。俱令道不没。

咏史诗

无名困蝼蚁。有名世所疑。中庸难为体。狂狷不及时。杨恽非忌贵。知及有余辞。躬耕南山下。芜秽不遑治。赵瑟奏哀音。秦声歌新诗。吐音非凡唱。负此欲何之。

拟古诗

高馆百余仞。迢递虚中亭。文幌曜琼扇。碧疏映绮棂。

咏史诗二首 其一

周昌梗概臣，辞达不为讷。汲黯社稷器，栋梁表天骨。陆贾厌解纷，时与酒梼杌。婉转将相门，一言和平勃。趋舍各有之，俱令道不没。

咏史诗二首 其二

无名困蝼蚁，有名世所疑。中庸难为体，狂狷不及时。杨恽非忌贵，知及有馀辞。躬耕南山下，芜秽不遑治。赵瑟奏哀音，秦声歌新诗。吐音非凡唱，负此欲何之。

拟古诗

高馆百馀仞，迢递虚中亭。文幌曜琼扇，碧疏映绮棂。

诗

森森千丈松，磊砢非一节。虽无榱桷丽，较为梁栋桀。

从征行方头山诗

峨峨太行，凌虚抗势。天岭交气，窈然无际。澄流入神，玄谷应契。四象悟心，幽人来憩。

