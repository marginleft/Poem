name : 嵇绍
introduce : （253—304）西晋谯郡铚县人，字延祖。嵇康子。山涛以“父子罪不相及”荐于武帝，征为秘书丞。迁给事黄门侍郎，封弋阳子。赵王伦执政，署为侍中。河间王颙、成都王颖讨长沙王乂，绍率众拒之。乂败，废为庶人。后复位。惠帝永安元年，东海王越挟惠帝攻邺。颖将石超破之于荡阴，获惠帝。绍以身捍帝，中流矢死，血溅帝衣。后左右欲浣衣，帝曰：“此嵇侍中血，勿浣。”谥忠穆。
link : https://so.gushiwen.org/authors/authorvsw_64ab5c631d3bA1.aspx

赠石季伦诗

人生禀五常，中和为至德。嗜欲虽不同，伐生所不识。仁者安其身，不为外物惑。事故诚多端，未若酒之贼。内以损性命，烦辞伤轨则。屡饮致疲怠，清和自否塞。阳坚败楚军，长夜倾宗国。诗书著明戒，量体节饮食。远希彭聃寿，虚心处冲默。茹芝味醴泉，何为昏酒色。

