name : 张舆
introduce : 张舆，字公安，西晋官员，张华之孙，张祎之子。张舆世袭张华壮武郡公爵位，官至丞相司马睿掾属、太子舍人。
link : https://so.gushiwen.org/authors/authorvsw_b60d2f8b855aA1.aspx

秋日湖中

风波千顷画船开，吹近芙蓉影里来。倒卷彩霞翻舞袖，斜飞白雨溢行杯。总宜园冷花无主，苏小坟空草作堆。为倩金戈挥落日，秋声莫向树头催。

湖上分韵得香字

晴麓云横万里长，出门步步是春光。近湖酒阁多红杏，隔岸渔家尽绿杨。箫鼓声寒心自醉，绮罗魂冷骨犹香。漫游不是矜年少，嬴得闲情似洛阳。

约可闲老人访王药圃

明朝寒食风日晴，可闲欲同湖上行。先拾玉壶园上翠，却听瑶石山头莺。茶铛烦为试新火，杏酪不须和冷饧。君若肯将花径扫，日高相与到柴扃。

