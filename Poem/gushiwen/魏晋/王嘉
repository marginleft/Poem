name : 王嘉
introduce : 十六国时陇西安阳人，字子年。貌丑，语滑稽。喜谈神仙怪异。清虚服气，不与世人交，与高僧道安过从。隐居终南山，弟子数百人。苻坚累征不起。传说言未来之事，皆验。后为姚苌所杀。有《牵三歌谶》及《拾遗记》。
link : https://so.gushiwen.org/authors/authorvsw_f2dbbe6fd1afA1.aspx

歌三首 其一

金刀治世后遂苦。帝王昏乱天神怒。灾异屡见戒人主。三分二叛失州土。三王九江一在吴。馀悉稚小早少孤。一国二主天所驱。

歌三首 其三

欲知其姓草肃肃。谷中最累低头熟。鳞身甲体永兴福。

歌

凤皇凤皇。何不高飞还故乡。无故在此取灭亡。

皇娥歌

天清地旷浩茫茫。万象回薄化无方。浛天荡荡望沧沧。乘桴摇漾著日傍。当期何所至穷桑。心知和乐悦未央。

白帝子歌

四维八埏𦕈难极。驱光逐影穷水域。璇宫夜静当轩织。桐峰文梓千寻直。伐梓作器成琴瑟。清歌流畅乐难极。沧湄海浦来栖息。

采药诗

暗河之桂，实大如枣。得而食之，后天而老。

歌三首 其二

三禾椮椮林茂孳。金刀利刃齐刈之。

时俗四言诗

力勤十顷。能致嘉颖。

