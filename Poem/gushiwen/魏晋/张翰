name : 张翰
introduce : 张翰，西晋文学家，字季鹰，父亲是三国孙吴的大鸿胪张俨。吴郡吴县（今苏州）人。生卒年不详，葬于芦墟二十九都南役圩。张翰性格放纵不拘，时人比之为阮籍，号“江东步兵”。齐王执政，辟为大司马东曹掾，见祸乱方兴，以秋风起思吴中菰菜、莼羹、鲈鱼为由辞官而归。
link : https://so.gushiwen.org/authors/authorvsw_f7f9be40b734A1.aspx

思吴江歌

秋风起兮木叶飞，吴江水兮鲈正肥。三千里兮家未归，恨难禁兮仰天悲。

周小史诗

翩翩周生，婉娈幼童。年十有五，如日在东。香肤柔泽，素质参红。团辅圆颐，菡萏芙蓉。尔刑既淑，尔服亦鲜。轻车随风，飞雾流烟。转侧猗靡，顾盻便妍。和颜善笑，美口善言。

再过回公寺

山州风土极边头，二十年中复此游。青鬓已随人事改，碧溪犹绕寺门流。轻寒剪剪侵驼褐，小雪霏霏入蜃楼。为问劳生几时了，不成长抱异乡愁。

万宁宫朝回

宿雨初收变晓凉，宫槐恰得几花黄。鹊传喜语留鞘尾，泉打空山辊鞠场。已觉云林非俗境，更从衣袖得天香。太平朝野欢娱在，不到莲塘有底忙。

奉使高丽过平州馆

昨日龙泉已自奇，一峰寒翠压檐低。兼并未似平州馆，屋上层峦屋下溪。

金郊驿

山馆萧然尔许清，二更枕簟觉秋生。西窗大好吟诗处，听了松声又雨声。

赠石德固

西湖之月清无尘，橘中之乐犹避秦。向来所见止此耳，渠亦岂是真知津。如君眼孔乃许大，万事付之尘甑堕。儿能诗书又肯播，著脚世间看踏破。青巾玉带桃李花，日斜空望紫云车。布衣谁识隐君子，一马㿉然何处家。

将别贵阳感赋

严城风急起骊歌，此日开樽唤奈何。老去和戎怜物绛，市中屠狗忆荆轲。蛮天落木秋容淡，夜雨孤镫别泪多。为问东南诸将帅，几时边徼议横戈。

杂诗三首 其一

暮春和气应，白日照园林。青条若总翠，黄华如散金。嘉卉亮有观，顾此难久耽。延颈无良涂，顿足托幽深。荣与壮俱去，贱与老相寻。观乐不照颜，惨怆发讴吟。讴吟何嗟及，古人可慰心。

杂诗三首 其二

东邻有一树，三纪裁可拱。无花复无实，亭亭云中竦。隙禽不为巢，短翮莫肯任。

杂诗三首 其三

忽有一飞鸟，五杂英华华。一鸣众鸟至，再鸣众鸟罗。长鸣摇羽翼，百鸟互相和。

思吴江歌

秋风起兮佳景时。吴江水兮鲈鱼肥。三千里兮安未归。恨难得兮仰天悲。

赠张弋阳诗

时道玄旷，阶轨难寻。散缨放冕，负剑长吟。昆弟等志，托兹幽林。玄墨澄气，虚静和心。惟我友爱，缠绵往昔。易尚去俗，携手林薄。轻露给朝，遗英饱夕。逍遥永日，何求何索。潜光重阴，抱悴如荣。绝路既续，舍我遐征。刺带皇域，升降都城。爰赖爰慕，忡予中情。负薪弗克，耕者妨力。仲仪弹弦，顾瞻先职。遗其绵绵，忧心惨恻。乃抗乃拔，释我绕邑。将逝命驾，陟彼郊圻。和鸾摇响，载驱载驰。言告分别，言告言归。心怨辞苦，张高弦哀。杨柳可卷，去在斯时。流液可年，岂云旋归。行役必偕，伤我长离。借喻孤禽，矜翼翩栖。昔我惟乐，群居多跱。今我斯怀，缠绵万里。人亦有分，或通或否。行矣免致，我诚永已。

