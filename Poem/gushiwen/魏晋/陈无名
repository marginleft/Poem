name : 陈无名
introduce : 汉末建安魏国官员时期，由魏国东曹掾崔琰推荐。在曹操称魏王时，曾上表称赞曹操功业，受到时人讥讽。推荐者崔琰也被时人批评。
link : https://so.gushiwen.org/authors/authorvsw_f7e9a97a3f79A1.aspx

利越流观春航血泪碑作

紫玉春魂欲化烟，一碑为补有情天。桃花短命生难折，栀子同心死尚镌。东去大江流泪目，南飞孔雀断肠篇。一斑侬亦曾窥豹，湿尽青衫忆往年。

赠春航同越流作

一自春风识苎萝，吴宫谁与斗双娥。闻君将涉汉之广，弃我真如江有沱。乱后山河寻废垒，化余猿鹤吊荒阿。郢中白雪千秋调，应有桓伊唤奈何。

