name : 司马彪
introduce : （?—约306）西晋河内温人，字绍统。司马睦子。少笃学，博览群籍。晋武帝泰始中，拜骑都尉，迁秘书郎，转丞。官至散骑侍郎。卒年六十余。注《庄子》。撰《九州春秋》。所作《续汉书》，论次东汉史事，纪、志、传均备，今存八志，北宋以后与范晔《后汉书》纪传合刊。
link : https://so.gushiwen.org/authors/authorvsw_d6477da5e239A1.aspx

赠山涛诗

苕苕椅桐树，寄生于南岳。上凌青云霓，下临千仞谷。处身孤且危，于何托余足。昔也植朝阳，倾枝俟鸾鷟。今者绝世用，倥偬见迫束。班匠不我顾，牙旷不我录。焉得成琴瑟，何由扬妙曲。冉冉三光驰，逝者一何速。中夜不能寐，抚剑起踯躅。感彼孔圣叹，哀此年命促。卞和潜幽冥，谁能证奇璞。冀愿神龙来，扬光以见烛。

赠山涛诗

翩翩野青雀，受性孤且微。昔生三河侧，鼓翼帝王畿。

诗

百草应节生，含气有深浅。秋蓬独何辜，飘遥随风转。长飙一飞薄，吹我之四远。搔首望故株，邈然无由返。

诗 其一

玉出阆风侧，珠生南海滨。奕奕不同阪，苏桂扬其芬。

诗 其二

烈烈玄飙起，粲粲繁霜凝。劲风回白雪，长川激素冰。

诗 其三

秋节良可悲，百华咸萎落。堂前柳随风，疏林树萧索。

诗 其四

左揽又翠羁，右抚犀象鞍。

诗 其五

泛泛江汉萍，飘荡永无根。

