name : 应贞
introduce : （?—269）西晋汝南南顿人，字吉甫。应璩子。善谈论，以才学称。举高第，频历显位。晋武帝即位，任给事中。帝于华林园宴射，贞赋诗最美。累迁散骑常侍。以儒学与荀撰定新礼。有文集。
link : https://so.gushiwen.org/authors/authorvsw_48da45e3c00eA1.aspx

晋武帝华林园集诗

悠悠太上，民之厥初。皇极肇建，彝伦攸敷。五德更运，膺箓受符。陶唐既谢，天历在虞。于时上帝，乃顾惟眷。光我晋祚，应期纳禅。位以龙飞，文以虎变。玄泽滂流，仁风潜扇。区内宅心，方隅回面。天垂其象，地耀其文。凤鸣朝阳，龙翔景云。嘉禾重颖，萤荚载芬。率土咸序，人胥悦欣。恢恢皇度，穆穆圣容。言思其顺，貌思其恭。在视斯明，在听斯聪。登庸以德，明试以功。其恭惟何，昧旦丕显。无理不经，无义不践。行舍其华，言去其辩。游心至虚，同规易简。六府孔修，九有斯靖。泽靡不被，化冈不加。声教南暨，西渐流沙。幽人肄险，远国忘遐。越裳重译，充我皇家。峨峨列辟，赫赫虎臣。内和五品，外威四宾。修时贡职，入觐天人。备言锡命，羽盖朱轮。贻宴好会，不常厥数。神心所受，不言而喻。于是肄射，弓矢斯御。发彼五的，有酒斯饫。文武之道，厥猷未坠。在昔先王，躬御兹器。示武惧荒，过亦为失。凡厥群后，无懈于位。

华览崇文大夫唱

阴阳运潜，玄风扇厉。鹰隼腾扬，□狸搏噬。

