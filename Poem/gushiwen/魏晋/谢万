name : 谢万
introduce : （约328—约369）东晋陈郡阳夏人，字万石。谢安弟。少有声誉，工言论，善属文。司马昱为相，召为抚军从事中郎。累迁豫州刺史。监司、豫、冀、并四州军事、假节。穆帝升平三年受任北伐，矜豪傲物，未尝抚众，诸将恨之。军溃，废为庶人。后复以为散骑常侍。年四十二卒。曾著《八贤论》叙屈原、贾谊、嵇康等人事，已佚。今存诗文残篇。
link : https://so.gushiwen.org/authors/authorvsw_7634b344fc7bA1.aspx

兰亭诗二首 其二

司冥卷阴旗，句芒舒阳旌。灵液被九区，光风扇鲜荣。碧林辉英翠，红葩擢新茎。翔禽抚翰游，腾鳞跃清泠。

兰亭诗二首 其一

肆眺崇阿，寓目高林。青萝翳岫，修竹冠岑。谷流清响，条鼓鸣音。玄崿吐润，霏雾成阴。

