name : 朱异
introduce : （ ?—257）三国吴吴郡吴人，字季文。朱桓子。初以父任为郎，后拜骑都尉，代领父兵。败魏将文钦兵，迁扬武将军。孙亮建兴初，魏军出东兴，异督水军击破之。寻假节为大都督。魏诸葛诞据寿春降，异往救援，围不解，为孙綝所害。
link : https://so.gushiwen.org/authors/authorvsw_881f062eea65A1.aspx

赋弩

南岳之干，钟山之铜。应机命中，获隼高墉。

还东田宅赠朋离诗

应生背芒说，石子河阳文。虽有遨游美，终非沮溺群。曰余今卜筑，兼以隔嚣纷。池入东陂水，窗引北岩云。槿篱集田鹭，茅檐带野芬。原隰何逦迤，山泽共氛氲。苍苍松树合，耿耿樵路分。朝兴候崖晚，暮坐极林曛。恁高眺虹霓，临下瞰耕耘。岂直娱衰暮，兼得慰殷勤。怀劳犹未弭，独有望夫君。

田饮引

卜田宇兮京之阳。面清洛兮背修邙。属风林之萧瑟。值寒野之苍茫。鹏纷纷而聚散。鸿冥冥而远翔。酒沈兮俱发。云沸兮波扬。岂味薄于东鲁。鄙密甜于南湘。于是客有不速。朋自远方。临清池而涤器。辟山牖而飞觞。促膝兮道故。久要不兮忘。间谈希夷之理。或赋连翩之章。

