name : 王济
introduce : 西晋太原晋阳人，字武子。王浑子。武帝婿。少有逸才，风姿英爽，好弓马，勇力绝人。弱冠拜中书郎，迁侍中。善《易》、《老》、《庄》，长于清言，修饰辞令。武帝亲贵之。以屡请武帝勿使齐王攸(武帝弟)归藩，忤旨，左迁国子祭酒。数年，入为侍中。后被斥，外移北芒山下。性豪侈，丽服玉食，尝以人乳蒸肫。善解马性，有马癖。后以白衣领太仆。年四十六卒。
link : https://so.gushiwen.org/authors/authorvsw_3fe0480b7d11A1.aspx

宫词三首

驾幸长春二鼓时，提灯驰报疾如飞。上房供奉忙多少，才拭龙床布地衣。

宫词三首

昨日闽中进荔枝，君王亲受幸龙池。先将并蒂承金盒，密赐修仪尽不知。

宫词三首

锦标夺得有谁争，跪向君王自报名。宣索宫花亲自插，连呼万岁两三声。

游碧岩和石川韵碧岩碧弁之中峰也

历览碧岩胜，只疑尘境无。烟峦净流翠，晴瀑白跳珠。隐约瞻天姥，冥濛见太湖。丹青谁把笔，相对写新图。

平吴后三月三日华林园诗

蠢尔长蛇，荐食江汜。我皇神武，泛舟万里。迅雷电迈，弗及掩耳。思乐华林，薄采其兰。皇居伟则，芳园巨观。仁以山悦，水为智欢。清池流爵，秘乐通玄。修罾洒鳞，大庖妙馔。物以时序，情以化宣。终温且克，有肃初筵。嘉宾在兹，千禄永年。

从事华林诗

郁郁华林，奕奕疏圃。燕彼群后，郁郁有序。

诗

于显我王，缉乘斯民。俊明有德，严恭惟寅。

答何劭诗

计终收遐致。发轨将先起。

金口渡江

两峰遥对峙，十里大江横。锁钥分南北，河山几战争。晴云汉川树，初日武昌城。为访桓公柳，攀条别绪萦。

杨村至天津道中

居然景物似江东，帽影鞭丝立马中。两岸蒹葭鶗鴂雨，万株杨柳鲤鱼风。山楼俯瞰平沙白，野寺欹斜落照红。到此漫为鲈鲙计，停车沽酒莫匆匆。

