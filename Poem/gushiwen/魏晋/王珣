name : 王珣
introduce : （349—400）东晋琅邪临沂人，字元琳。王洽子。弱冠为桓温掾，转主簿。桓温北伐，军中机务并委珣。从讨袁真，封东亭侯。与谢安有隙，出为豫章太守，不之官。安卒，迁侍中。与殷仲堪、王恭、徐邈、郗恢等并以才学文章见昵于孝武帝。转辅国将军、吴国内史，在郡为士庶所悦。征为尚书右仆射，领吏部，转左仆射，复领太子詹事。安帝隆安初，王国宝专权，黜旧臣，珣几被杀。旋会稽王司马道子杀国宝，珣官至散骑常侍。卒谥献穆。
link : https://so.gushiwen.org/authors/authorvsw_89997b5e89fbA1.aspx

晋江左宗庙歌二首 其一 歌太宗简文皇帝

皇矣简文，于昭于天。灵明若神，周淡如渊。冲应其来，实与其迁。亹亹心化，日用不言。易而有亲，简而可传。观流弥远，求本逾玄。

晋江左宗庙歌二首 其二 歌烈宗孝武皇帝

天鉴有晋，钦哉烈宗。同规文考，玄默允龚。威而不猛，约而能通。神钲一震，九域来同。道积淮海，雅颂自东。气陶淳露，化协时雍。

秋怀诗

天悠云际，风辽气爽。

