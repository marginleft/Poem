name : 郗超
introduce : （336—377）东晋高平金乡人，字景兴，一字嘉宾。郗愔子。卓荦不羁，父信天师道而超奉佛，好施与。桓温辟为征西大将军掾，转参军。深相结纳。温欲立霸王之基，超为之谋。谢安尝诣温论事，温令超于帐中听之，风动帐开，安称超为“入幕之宾”。温定废立，超谋成之。迁中书侍郎，权重一时。转左司徒长史，母丧去职。性好闻人栖遁，有能辞荣隐居者，为起屋宇。与沙门支遁交游，甚相知赏。
link : https://so.gushiwen.org/authors/authorvsw_49c1e9a0c332A1.aspx

答傅郎诗

森森群像，妙归玄同。原始无滞，孰云质通。悟之斯朗，执焉则封。器乖吹万，理贯一空。昔在总角，有怀大方。虽乏超诣，性不比常。奇趣感心，虚飙流芳。始自践迹，遂登慧场。迹以化形，慧以通神。时欤运欤，遘兹渊人。澄源岭本，启此归津。投契凯入，挥刃擢新。发悟虽迹，反观已陈。暧暧末叶，运钟交丧。绵绵虚宗，千载靡畅。谁能慜中，仰谐冥匠。并辔一方，明心绝向。明向若易。潜行谅深。时惟同得。婉转嘿寻。望关启扉，披帷解衿。情兴未足。祈我冲箴。冲箴之往，岂伊璠玙。通无不畅，分靡不劬。何以融之，本际已无。即心既尽，触族自虚。

