name : 葛洪
introduce : 葛洪(公元284～364年)，字稚川，自号抱朴子，东晋著名医药学家.汉族，晋丹阳郡(今江苏句容)人。三国方士葛玄之侄孙，世称小仙翁。葛洪是中国东晋时期有名的医生，是预防医学的介导者。著有《肘后方》，书中最早记载一些传染病如天花、恙虫病症侯及诊治。“天行发斑疮”是全世界最早有关天花的记载。其在炼丹方面也颇有心得，丹书《抱朴子·内篇》具体地描写了炼制金银丹药等多方面有关化学的知识，也介绍了许多物质性质和物质变化。葛稚川移居图轴》元王蒙绘，故宫博物院藏。《人物图·葛仙吐火图》明郭诩绘，上海博物馆藏。
link : https://so.gushiwen.org/authors/authorvsw_1b0e274e37c0A1.aspx

画工弃市

　　元帝后宫既多，不得常见，乃使画工图形，案图召幸之。诸宫人皆赂画工，多者十万，少者亦不减五万。独王嫱不肯，遂不得见。匈奴入朝，求美人为阏氏。于是上案图，以昭君行。及去，召见，貌为后宫第一，善应付，举止优雅。帝悔之，而名籍已定。帝重信于外国，故不复更人。乃穷案其事，画工皆弃市，籍其家，资皆巨万。画工有杜陵毛延寿，为人形，丑好老少，必得其真；安陵陈敞、新丰刘白、龚宽，并工为牛马飞鸟众势，人形好丑，不逮延寿、下杜阳望亦善画，尤善布色，樊育亦善布色：同日弃市。京师画工于是差稀。

癸丑腊大暖志之

岁晏风裂肉，今乃顿和柔。玄冥在休许，而使威令收。阴冰澌已泮，礎柱汗交流。敝扇出故箧，老体捐轻裘。细人幸煦燠，君子深噍啁。天地有正气，来往无停辀。春蚕而冬敖，夏假而秋揫。此修或云舛，厥证良不瘳。念昔有名相，死人遗道周。睠焉不敢忽，顾逮一喘牛。彼诚知所职，岂伊调燮羞。嗟予寡所恃，隔绝明与幽。罪戾不自省，胡为忧人臧。

涵碧亭

雨歇留蒸湿，明来得翳凉。双嬉鱼欲动，万个竹添长。景到烦诗答，叹多厄日忙。兹游端胜绝，不是学高阳。

游天宫寺

昔日经游处，如今意已荒。知君曾命驾，为恨失褰裳。境好因人胜，诗看著脚忙。会须重定约，暇日共相徉。

中兴寺琼翠阁次乔梦符韵

兰若凭高处，风虚阁自凉。川林输望迥，日月对闲长。洒落幽人暇，奔驰俗累忙。何时足生理，卜筑并山阳。

法婴玄灵之曲二首 其一

大象虽寥廓，我把天地户。披云沉灵舆，倏忽适下土。空洞成玄音，至精不容冶。太真嘘中唱，始知风尘苦。颐神三田中，纳精六阙下。遂乘万龙楯，驰骋眄九野。

法婴玄灵之曲二首 其二

玄圃遏北台，五城焕嵯峨。启彼无涯津，泛此织女河。仰止升绛庭，下游月窟阿。顾盻八落外，指招九云遐。忽已不觉劳，岂悟少与多。抚璈命众女，咏歌发中和。妙畅自然乐，为此玄云歌。韶尽至韵存，真音辞无邪。

上元夫人步玄之曲

昔涉玄真道，腾步登太霞。负笈造天关，借问太上家。忽过紫微垣，真人列如麻。渌景清飙起，云盖映朱葩。兰宫敞琳阙，碧空起璚沙。丹台结空构，炜炜生光华。飞凤踶甍峙，烛龙倚委蛇。玉胎来绛芝，九色纷相挐。挹景练仙骸，万劫方童牙。谁言寿有终，扶桑不为查。

四非歌

晨登太霞宫，挹此八王兰。夕入玄元阙，采蕊掇琅玕。濯足匏瓜河，织女立津盘。吐纳挹景云，味之当一餐。紫微何济济，璚轮复朱丹。朝发汗漫府，暮宿勾陈垣。去去道不同，且各体所安。二仪设犹存，奚疑亿万椿。莫与世人说，行尸言此难。

洗药池诗

洞阴泠泠，风佩清清。仙居永劫，花木长荣。

