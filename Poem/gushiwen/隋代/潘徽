name : 潘徽
introduce : 吴郡人，字伯彦。少聪敏，从名家习《诗》、《礼》、《尚书》及老、庄，通其大义，尤精三史。为陈尚书令江总引为客馆令。入隋，为州博士，撰《韵纂》。秦王杨俊闻其名召为学士，就道，奉命于马上为赋，行一驿而撰成《述恩赋》，俊善之。炀帝时为京兆郡博士。以与杨玄感兄弟友善，为帝所不悦，出为西海郡威定县主簿。意不平，道卒。
link : https://so.gushiwen.org/authors/authorvsw_0ea1a675eeafA1.aspx

赠北使诗

业定三边静，时和四海敦。行人仍礼籍，使者接輶轩。宾荣君享燕，客踞我司存。既美齐婴学，欣逢郑产言。琴酒时欢会，篇章极讨论。回旌逗陇左，返轴指河源。塞榆行隐路，津柳稍垂门。日沈山气合，潮落水花翻。离情欲寄鸟，别泪不因猿。所可缄怀袖，方以代兰萱。

