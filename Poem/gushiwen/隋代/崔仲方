name : 崔仲方
introduce : 隋博陵安平人，字不齐崔猷子。少有韬略。北周时，武帝有灭北齐之志，乃献二十策。入隋，与高颍议正朔服色，并劝除六官，依汉魏旧制。出为虢州刺史，上书论取陈之策。帝悦，进位开府。及伐陈，为行军总管。文帝仁寿初为代州总管。炀帝时，年老，出为上郡太守。迁信都太守，上表乞休致。卒于家。
link : https://so.gushiwen.org/authors/authorvsw_97a32ea82befA1.aspx

奉和周赵王咏石诗

玉绳随月落，金碑映日鲜。入江疑濯锦，出峡似开莲。文马河西瑞，兵符济北篇。会逐灵槎上，还归天汉边。

小山诗

昆丘本难陟，轩台不易朝。还往麟洲上，时听凤凰箫。霞观文犀簟，香林碧玉条。且学烧丹甑，何假摘灵桃。

夜作巫山诗

荆门秋水急，巫峡断云轻。若为教月夜，长短听猿声。

