name : 姚察
introduce : （533—606）隋吴兴武康人，字伯审。姚僧垣子。勤于学业，闻见渊博，为时人所推重。初仕南朝梁。陈宣帝太建初为通直散骑常侍。聘于北周，时沛国刘臻以《汉书》疑事十余条，往访求教。察皆引经据为之剖晰。刘臻以为名下定无虚士。使还，为陈宣帝、后主两朝所重，累迁吏部尚书。陈亡入隋，诏授秘书丞，袭父北绛郡公。诏撰梁、陈二代史。炀帝大业二年所撰史书未毕功，将卒，戒子思廉续成之。
link : https://so.gushiwen.org/authors/authorvsw_290216f6f93cA1.aspx

游明庆寺诗

地灵居五净，山幽寂四禅。月宫临镜石，花赞绕峰莲。霞晖间幡影，云气合炉烟。迥松高偃盖，水瀑细分泉。含风万籁响，裛露百花鲜。宿昔寻真趣，结友亟留连。山庭出藿蘼，涧沚濯潺湲。因斯事熏习，便得息攀缘。何言遂云雨，怀此怅悠然。徒有南登望，会逐东流旋。

赋得笛诗

作曲是佳人，制名由巧匠。鹍弦时莫并，凤管还相向。随歌响更发，逐舞声弥亮。宛转度云窗，逶迤出黼帐。长随画堂里，承恩无所让。

