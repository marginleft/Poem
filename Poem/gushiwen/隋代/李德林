name : 李德林
introduce : （531—591）隋博陵安平人，字公辅。少有才名。北齐天保八年举秀才，官至通直散骑常侍，兼中书侍郎，曾参修国史。北周时为内史上士，主诏诰格式及选用山东人物。后助杨坚受禅建隋，官内史令，与高颎等同修《隋律》。及隋灭陈，授柱国、郡公。文帝开皇十年，出为怀州刺史，岁余，卒官。谥文。有文集。又曾奉诏修《齐史》，未毕，其子百药续成，即《北齐书》。
link : https://so.gushiwen.org/authors/authorvsw_956ad94801fcA1.aspx

相逢狭路间

天衢号九经，冠盖恒纵横。忽逢怀刺客，相寻欲逐名。我住河阳浦，开门望帝城。金台远犹出，玉观夜恒明。筵羞太官膳，酒酿步兵营。悬床接高十，隔帐授诸生。流水琴前韵，飞尘歌后轻。大子难为弟，中子难为兄。小子轻财利，实见陶朱情。龙轩照人转，骥马嘘天明。入门俱有说，至道胜金ぷ。出门会亲友，天官奏德星。大妇训端木，中妇训刘灵。小妇南山下，击缶和秦筝。群宾莫有戏，灯来告绝缨。

从驾巡游诗

大夏尧遗俗，汾河汉豫游。今随龙驾往，还属雁飞秋。天行肃辇路，日驭翼华辀。朝乘六气辩，夕动七星旒。谷静禽多思，风高松易秋。远林才有色，遥水漫无流。京华佳丽所，目极与云浮。但睹凌霄观，讵见望仙楼。锁门皆秀发，鸳池尽学优。待君草封禅，东山观射牛。

从驾还京诗

至仁文教远，惟圣武功宣。太师观六义，诸侯问百年。玄览时乘隙，训旅次山川。镇象屯休气，华盖翼飞烟。鼓奏千人响，旗动七星连。峻岭戈回日，高峰马煦天。姑射神游罢，萧关猎骑旋。更待东山上，看君巡狩篇。

夏日诗

夏景多烦蒸，山水暂追凉。桐枝覆玉槛，荷叶满银塘。轻扇摇明月，珍簟拂流黄。壶盛仙客酒，瓶贮帝台浆。才人下铜雀，侍妓出明光。歌声越齐市，舞曲冠平阳。微风动罗带，薄汗染红妆。共欣陪宴赏，千秋乐未央。

入山诗

登岭望重关，腰佩且鸣环。天河临易饮，月桂近将攀。王母西山至，夫人南岳还。何必阳台下，要待梦容颜。

咏松树诗

结根生上苑，擢秀迩华池。岁寒无改色，年长有倒枝。露自金盘洒，风从玉树吹。寄言谢霜雪，贞心自不移。

