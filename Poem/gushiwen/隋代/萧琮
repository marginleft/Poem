name : 萧琮
introduce : 隋南兰陵人，字温文。南朝后梁国主。萧岿子。其姊为炀帝皇后。岿卒，嗣位为后梁国主，年号广运。隋文帝开皇中，废梁国，征入朝，拜柱国，封莒国公。琮宽宏大度，博学有文艺，兼善弓马。炀帝即位，以皇后故，甚见亲重，改封梁公。琮虽羁旅，见北朝豪贵，无所降下，且有童谣曰：“萧萧亦复起。”帝乃忌之，遂废于家。
link : https://so.gushiwen.org/authors/authorvsw_733aee43071fA1.aspx

奉和御制夜观星示百僚诗

阳精去南陆，大曜始西流。夕风凄谢暑，夜气应新秋。重门月已映，严城漏渐修。临风出累榭，度月蔽层楼。灵河隔神女，仙辔动星牛。玉衡指栋落，瑶光对幌留。徒知仰阊阖，乘槎未有由。

