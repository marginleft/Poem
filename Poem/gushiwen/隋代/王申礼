name : 王申礼
introduce : 王申礼，事迹不详，代表作《宝林寺》、《赋得岩穴无结构》。
link : https://so.gushiwen.org/authors/authorvsw_8e426e845cf1A1.aspx

赋得岩穴无结构

岩间无结构，谷处极幽寻。叶落秋巢迥，云生石路深。早梅香野径，清漳响邱琴。独有栖迟客，留连芳杜心。

骢马

善马金羁饰，蹑影复凌空。影入长城水，声随胡地风。鞚敛青门外，珂喧紫陌中。行行苦不倦，唯当御史骢。

赋得马援诗

二帝已驰声，五溪还总兵。受诏金鞍动，论功铜马成。唯称聚米势，无惭意苡情。虽谢云台影，犹传千载名。

赋得高柳鸣蝉诗

园柳吟凉久，嘶蝉应序惊。露下緌恒湿，风高翅转轻。叶疏飞更迥，秋深响自清。何言枝里翳，遂入蔡琴声。

