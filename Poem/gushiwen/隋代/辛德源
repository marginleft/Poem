name : 辛德源
introduce : （?—601）陇西狄道人，字孝基。辛子馥子。沉静好学，博览群书，少即有名。曾仕北齐。入北周，为宣纳上士。及文帝受禅，久不得志。隐于林虑山。著《幽居赋》以寄情。与卢思道友善，时相往来，为人所奏，谪令从军，年余还。后参与修国史。撰《集注春秋三传》、扬子《法言》注等。转蜀王杨秀咨议参军，卒于官。有集。
link : https://so.gushiwen.org/authors/authorvsw_b47097043fc9A1.aspx

霹雳引

出地声初奋，乘乾威更作。云衔天笑明，雨带星精落。碎枕神无扰，震楹书自若。侧闻吟白虎，远见飞玄鹤。

成连

征夫从远役，归望绝云端。蓑笠城逾坏，霜落梅初寒。雪夜愁烽湿，冰朝饮马难。寂寂长安信，谁念客衣单。

芙蓉花

洛神挺凝素，文君拂艳红。丽质徒相比，鲜彩两难同。光临照波日，香随出岸风。涉江良自远，托意在无穷。

浮游花

窗中斜日照，池上落花浮。若畏春风晚，当思秉烛游。

星名

边祲昏高柳，爟火照离宫。明堂发三令，勾陈集五戎。素扇麾全月，朱旗引半虹。虎落惊氛敛，龙城宿雾通。击钟张大乐，置酒宴群公。关山无复阻，车书方大同。

于邢邵座赋诗

寒威渐离风，春色方依树。

恙妪诗

皂陂垂肩井。

短歌行

驰射罢金沟，戏笑上云楼。少妻鸣赵瑟，侍妓转吴讴。杯度浮香满，扇举细尘浮。星河耿凉夜，飞月艳新秋。忽念奔驹促，弥欣执烛游。

白马篇

任侠重芳辰，相从竞逐春。金羁络赭汗，紫缕应红尘。宝剑提三尺，雕弓韬六钧。鸣珂蹀细柳，飞盖出宜春。遥见浮光发，悬知上头人。

东飞伯劳歌

合欢芳树连理枝，荆王神女乍相随。谁家妖艳荡轻舟，含娇转眄骋风流。犀枻兰桡翠羽盖，云罗雾縠莲花带。女儿年几十六七，玉面新妆映朝日。落花从风俄度春，空留可怜何处新。

猗兰操

奏事传青阁，拂除乃陶嘉。散条凝露彩，含芳映日华。已知香若麝，无怨直如麻。不学芙蓉草，空作眼中花。

