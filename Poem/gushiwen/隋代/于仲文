name : 于仲文
introduce : 隋河南洛阳人，字次武。于顗弟。少好学不倦。及长，时称名公子。北周时累迁至河南道行军总管。从讨尉迟迥，以谋俘迥将席毗罗，河南平。入隋，以坐叔于翼事下狱，上书陈辩，得释。明年拜行军元帅统十二总管以击突厥。突厥见其军严整，不战而退。时尚书省文簿繁杂，吏多奸险，帝乃令仲文勘省中事，发擿甚多。又决渭河开漕渠以运粮。炀帝即位，迁右翊卫大将军，参掌文武选事。后以辽东之役无功，系狱忧恚而病，困笃方出之，卒于家。
link : https://so.gushiwen.org/authors/authorvsw_0cf0b85ee377A1.aspx

侍宴东宫应令诗

铜楼充震位，银牖集嘉宾。青宫列绀幰，紫陌结朱轮。弦调宝瑟曲，歌动画梁尘。金卮倾斗酒，琼筵列八珍。花惊度翠羽，萍散跃赪鳞。承恩叨并作，扣寂绕阳春。

答谯王诗

梧台开广宴，竹苑列英贤。景差方入楚，乐毅始游燕。折角挥谈柄，重席吐言泉。武骑初ゼ翰，文学正题鞭。玉徽调绿绮，璧散沈青田。晚霞澹远岫，落景藻长川。未陪东阁赏，独咏西园篇。

