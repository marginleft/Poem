name : 虞绰
introduce : （560—613）会稽馀姚人，字士裕。博学，工草隶。初仕于陈。陈亡，晋王杨广引为学士。炀帝大业初，转为秘书学士，与虞世南、庾自直等撰《长洲玉镜》等书。帝称善而官不迁。常居禁中以文翰待诏。绰倨傲，无所降下。礼部尚书杨玄感虚襟礼之。后以杨玄感党，变姓名出亡，为吏所执，坐斩于江都。
link : https://so.gushiwen.org/authors/authorvsw_7037c6f76d92A1.aspx

于婺州被囚诗

穷达虽有命，逋逃诚负累。背恩已偷生，临危未能死。得罪既不测，中心怅无已。厚颜羞朋友，囚心愧妻子。圣日始东扶，徂年迫西汜。方违盛明代，永向幽泉里。况当此春节，物候惊田里。桃蹊日影乱，柳径秋风起。动植皆顺性，嗟余独沦耻。投笔不重陈，此情寄知己。

